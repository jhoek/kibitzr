<?xml version="1.0" encoding="utf-16"?>
<rss version="2.0">
  <channel>
    <title><![CDATA[Teun van de Keuken]]></title>
    <link>https://www.volkskrant.nl/auteur/teun-van-de-keuken</link>
    <description><![CDATA[Teun van de Keuken]]></description>
    <item>
      <title><![CDATA[Zo’n oorlog kan ons ook zomaar treffen. Help die mensen]]></title>
      <description><![CDATA[<p>We hadden een heerlijk weekend in Berlijn. Uitgebreid ontbijten met</p>
<p></p>
<p>grosse Milchkaffees</p>
<p></p>
<p>, eieren en stevig Duits brood, naar een tentoonstelling van onnavolgbare conceptuele kunst in twee hangars van voormalige luchthaven Tempelhof en struinen over de rommelmarkt in het Mauerpark. Mijn dochters zijn dol op tweedehands kleren. Goed voor de planeet en goed voor de portemonnee, een onweerstaanbare combinatie, zeker als je de truitjes en broeken goed wast. ’s Avonds aten we hippe pizza’s met groene kool, topinamboer en verkoolde ui en dronken we merkwaardige troebele natuurwijn, waarover we elkaar bleven verzekeren dat hij bij het eten een stuk beter smaakte.</p>
<p></p>
<p>Ondertussen kregen we af en toe berichten van Maria. Zij was net met haar moeder, zoon, dochter, hond en kat uit Kyiv gevlucht. Haar man had ze moeten achterlaten. Ze zou weer van zich laten horen als ze in Polen over de grens was gekomen. Maria en haar man zijn van dezelfde leeftijd als wij, hun kinderen net zo oud als de onze. Tot voor kort hadden ze een uitstekend leven. Dat zie je ook als je haar sociale media bekijkt. Tot een maand geleden was er geen vuiltje aan de lucht. Foto’s van fijne vakanties, gezellige avonden met vrienden in een leuk huis en lachende gezichten op terrasjes. Een paar weken geleden maakten de vrolijke beelden plaats voor foto’s van rookpluimen en kapotte huizen, van verwoesting en oorlog. Vrolijke levens werden nachtmerries. Nu zijn Maria en haar gezin vluchtelingen. Zo snel kan het omslaan.</p>
<p></p>
<p>Ik lees een</p>
<p></p>
<p>interview met voetbaltrainer Darije Kalezic</p>
<p></p>
<p>, die in Nederland een succesvol bestaan opbouwde als voetballer. De oorlog in Oekraïne brengt hem terug naar zijn eigen jeugd in Mostar, in Bosnië-Herzegovina. Aanvankelijk was zijn leven gelukkig en zorgeloos. Mostar was een populaire vakantiebestemming waar jaarlijks honderdduizenden toeristen kwamen. In de jaren negentig brak de burgeroorlog in Joegoslavië uit, waarna alles omsloeg: ‘We zagen hoe onze stad elke dag verder in een hel veranderde. Op de plek waar ik tot dan toe potjes vijf tegen vijf voetbalde, moest ik nu over de lijken heen stappen. Je komt van het ene op het andere moment in een overlevingsmodus.’ Het gezin kwam terecht in een asielzoekerscentrum in Nederland: ‘Je bent opeens niet meer die tandarts, die getalenteerde voetballer of die chirurg die al duizenden levens heeft gered. Je bent die vluchteling. Dat is heel confronterend.’</p>
<p></p>
<p>Inmiddels is Maria veilig in Polen. De komende dagen zal ze doorrijden naar Nederland. Haar oude bestaan is weg. Ook zij is een vluchteling en ook zij vindt dit pijnlijk. Een oorlog waar je niet om hebt gevraagd , kan alles wat je hebt en alles waarvan je droomde wegvagen. Zo makkelijk als een vingerknip. Ik wist het al maar toch: dit hadden wij kunnen zijn, dit kunnen wij worden. Het leven is wreed en oneerlijk. Via organisaties als</p>
<p></p>
<p>Host4Ukraine</p>
<p></p>
<p>, /</p>
<p></p>
<p>TakecareBnB</p>
<p></p>
<p>en natuurlijk V</p>
<p></p>
<p>luchtelingenwerk Nederland</p>
<p></p>
<p>kunnen we Oekraïense en andere vluchtelingen helpen. Uiteindelijk is het zo simpel als Darije Kalezic zegt: ‘De een heeft het geluk dat zijn wieg in Nederland stond en de ander de pech dat hij heeft moet vluchten uit Joegoslavië, Syrië of Oekraïne. Maar in wezen streven we allemaal hetzelfde na: gelukkig zijn in het leven.’</p>
<p></p>]]></description>
      <guid>https://volkskrant.nl/columns-opinie/zo-n-oorlog-kan-ons-ook-zomaar-treffen-help-die-mensen~b3fa1a19/</guid>
      <pubDate>Sun, 20 Mar 2022 00:00:00 +00:00</pubDate>
    </item>
    <item>
      <title><![CDATA[Zijn arme mensen te duur voor dit kabinet?]]></title>
      <description><![CDATA[<p>Zou het kunnen dat het RIVM het meest cynische rapport ooit heeft geschreven? Voor het televisieprogramma</p>
<p></p>
<p>Pointer</p>
<p></p>
<p>heb ik enkele uitzendingen gemaakt over het verschil in gezondheid tussen arm en rijk. Die gingen vooral over voeding. Gezond eten is veel duurder dan ongezond. Juist in wijken waar het gemiddelde inkomen laag is, maken gewone winkeltjes plaats voor fastfoodzaken die kinderen tegen een luttel bedrag vetmesten. Goed ondernemerschap: wie geld wil verdienen, gaat zitten waar zijn klanten zijn. In de klassen in deze wijken zitten relatief veel leerlingen die niet hebben ontbeten. In de pauze snel even een frikandelbroodje halen om de ergste trek weg te werken en een energiedrankje tegen de vermoeidheid. Lekker, goedkoop en ongezond. Deze kinderen lopen meer kans op overgewicht, diabetes type-2, en hart- en vaatziekten dan leeftijdgenoten uit welvarender gezinnen.</p>
<p></p>
<p>Arme mensen leven in ons land zes jaar korter dan rijke. En in die jaren zijn ze vijftien jaar langer ongezond. Dat komt natuurlijk niet alleen door voeding, maar ook door schimmelige en tochtige huizen, ongezonde lucht en dagelijkse stress om de eindjes aan elkaar te knopen. En door gebrek aan beweging. Dit is allemaal verschrikkelijk, maar volgens het rapport van het RIVM heb elk nadeel zijn voordeel. In een ‘modelstudie’ berekende het instituut de impact van meer bewegen op de zorgkosten.</p>
<p></p>
<p>Wat blijkt? Als we erin slagen in 2040 77 procent van de bevolking voldoende te laten bewegen in plaats van de 53 procent nu, dan leidt dit tot een daling van het aantal diabetes type-2 gevallen, beroertes, gevallen van hartfalen en coronaire hartziekten. Uiteindelijk leidt dit tot een toename van 19 duizend levensjaren. Mooi, maar duur. Als die arme drommels langer gaan leven, dan kunnen ze in die tijd ook andere ziektes oplopen, waardoor de zorgkosten in 2040 met 8 miljoen euro</p>
<p></p>
<p>toenemen! Levende mensen zijn ontzettend duur. Heeft het RIVM al berekend wat het oplevert als we iedere burger bij geboorte een spuitje geven?</p>
<p></p>
<p>Minister Conny Helder voor Langdurige Zorg en Sport noemt de financiële uitkomsten van de modelstudie paradoxaal: ‘De gezondheidswinst als gevolg van sport levert gezonde levensjaren op. Tegelijkertijd zorgen die extra jaren voor een stijging van de zorgkosten.’ Rottig, hoor. En verdomde cru om even kil te berekenen of het wel uit kan om mensen langer te laten leven. Is er dan niemand die zich afvraagt wat het voor die mensen zelf betekent als ze gezonder zijn? Hoe fijn dat is? Het zit de onderzoekers ook niet helemaal lekker. In hun conclusie pleiten ze ervoor in een vervolgstudie ‘het onderzoek te benaderen vanuit een maatschappelijk perspectief’. Kom je nu mee.</p>
<p></p>
<p>Zouden onze bestuurders en hun ambtenaren het zicht op de werkelijkheid kwijt zijn? Onze premier komt er telkens slecht vanaf als hij wordt geconfronteerd met burgers die slachtoffer zijn van zijn politiek, zoals de toeslagenaffaire of de aardbevingen in Groningen. Hij weet niet hoe hij met ze moet praten en maakt zich het liefst meteen uit de voeten. Terwijl het essentieel is de verhalen van die mensen te kennen en de gevolgen van je beleid te begrijpen. Ook nu weer wordt makkelijk over mensen heen gewalst die in energiearmoede leven. Misschien is de werkelijkheid van echte mensen met problemen te eng? Dan is het makkelijker je beleid te laten bepalen door idiote modellen en onmenselijke rapporten.</p>
<p></p>]]></description>
      <guid>https://volkskrant.nl/columns-opinie/zijn-arme-mensen-te-duur-voor-dit-kabinet~b9578088/</guid>
      <pubDate>Sun, 13 Mar 2022 00:00:00 +00:00</pubDate>
    </item>
    <item>
      <title><![CDATA[Weg met de directeur die Stravinsky schrapt!]]></title>
      <description><![CDATA[<p>Hoe om te gaan met Russen? Deze ogenschijnlijk absurde vraag dient zich sinds de gruwelijke invasie van Oekraïne op allerlei plekken aan. En vaak is dat goed. Elke actie die ervoor zorgt dat er geen geld vloeit naar Poetins oorlogsmachine is juist. Uitstekend dat bedrijven zich terugtrekken uit Rusland en dat er geen zaken meer worden gedaan met Russische ondernemingen. Ook mensen die profiteren van het terreurbewind van de griezel in het Kremlin moeten worden aangepakt. Dus weg met Abramovitsj, weg met die griezel van Vitesse en weg ook met Gergjev van het Rotterdams Philharmonisch Orkest. De dirigent die in zijn carrière veel aan Poetin te danken heeft, is al jaren een uithangbord van de Russische leider. Zijn naam stond onder een brief die annexatie van de Krim ondersteunde en hij trad op in Syrië, nadat het zwaar door Rusland was gebombardeerd. Ook is hij te zien in een Gazprom-reclame. Nu hij geen afstand wil nemen van de inval in Oekraïne is het eindelijk exit.</p>
<p></p>
<p>Weg ook met de sporters die Rusland vertegenwoordigen en zo propaganda bedrijven voor een moorddadig regime. Laat nu voor eens en altijd duidelijk zijn dat sport en politiek niet te scheiden zijn (dus ook geen WK in Qatar). Maar daar houdt het wel een beetje op.</p>
<p></p>
<p>Een Amsterdamse huisbaas die een huurder wil uitzetten omdat hij een Rus is</p>
<p></p>
<p>? Schandalig en idioot.</p>
<p></p>
<p>De Nijmeegse Vierdaagse die geen Russen wil toelaten?</p>
<p></p>
<p>Precies hetzelfde. Belachelijk en pure discriminatie. Heel veel Russen willen deze oorlog niet. Verlaag je dus niet tot deze walgelijke praktijken.</p>
<p></p>
<p>De idiotie beperkt zich niet tot levende Russen.</p>
<p></p>
<p>De Philharmonie Haarlem schrapt een minifestival van Tsjaikovski en Stravinsky vanwege Oekraïne</p>
<p></p>
<p>. De directeur van de Philharmonie, Edwin van Balken, wil nog wel kwijt dat het ‘onomstreden componisten zijn’ maar ‘met de huidige verontrustende omstandigheden in Oekraïne voelt het ongepast om een heel weekend lang de Russische muziek te vieren.’ Ik lees deze zin vier keer achter elkaar, maar ik snap het nog steeds niet. Onomstreden componisten. Prima, dus. En goede componisten. Ook volgens Edwin zelf, anders had hij dit festival niet georganiseerd.</p>
<p></p>
<p>Maar het voelt nu dus ongepast om deze wonderschone muziek van onomstreden componisten te spelen, omdat ze Russen waren? Eén uit de negentiende eeuw en één uit de twintigste die het grootste deel van zijn leven buiten Rusland leefde, omdat hij overhoop lag met het communistisch regime. Ik noem dit allemaal, maar eigenlijk is het irrelevant. Kunstenaars uit het verleden zijn niet verantwoordelijk voor wandaden nu. Je mag niemand afrekenen op het enkele feit dat hij Rus is of was. Het gaat om een oorlog van Poetin, niet van het volk. Niet elke Rus (dood of levend) is voor deze gruwelen verantwoordelijk. Simpele feiten, zou je zeggen.</p>
<p></p>
<p>Als het niet goed voelt nu Russische muziek op te voeren, Edwin, dan snap je niet wat de waarde van kunst is. Als je dit niet kunt uitleggen (bijvoorbeeld met een verklaring vooraf,</p>
<p></p>
<p>zoals ze in het Concertgebouw deden toen ze vrijdag Sjostakovitsj opvoerden</p>
<p></p>
<p>), dan ben je geen knip voor de neus waard. Met kunst proberen we dit soort kleinzielige discriminatie te overstijgen, niet te bevestigen. Bij jou is de kunst daarom in slechte handen. Na deze idiote beslissing is nog maar één goede beslissing mogelijk: opstappen.</p>
<p></p>]]></description>
      <guid>https://volkskrant.nl/columns-opinie/weg-met-de-directeur-die-stravinsky-schrapt~bbedddc7/</guid>
      <pubDate>Sun, 6 Mar 2022 00:00:00 +00:00</pubDate>
    </item>
    <item>
      <title><![CDATA[Tussen het somberen door mogen we ook onze kwetsbare vrijheid vieren]]></title>
      <description><![CDATA[<p>We gingen wandelen, mijn vrouw, onze dochters en ik. Omdat we geen bonnefooimensen zijn, zochten we online een route uit. We kozen de wandeling met de wervende kwalificatie ‘mooier wordt het niet’. Dat wil je. Bovendien was ze maar 9 kilometer lang. Net lang genoeg voor de ouders om het gevoel te hebben echt even buiten te zijn en kort genoeg voor de meisjes om niet heel veel te klagen over kou, vermoeide benen, verveling of ander ongerief. Onderweg zouden we ook nog een van de mooiste dorpjes van Nederland aandoen. Wij Van de Keukens zijn gek op mooie dorpjes.</p>
<p></p>
<p>Alle seinen stonden op groen. We (de ouders) verkneukelden ons. De kinderen wilden weten hoe laat we weer thuis zouden zijn. Zo ging het vroeger ook. Mijn ouders vroegen of we zin hadden in een boswandeling. Wij zeiden nee. ‘We gaan toch. Over een uur vertrekken we.’ ‘Zeg dan gewoon dat we moeten, in plaats van te doen alsof we een keuze hebben.’</p>
<p></p>
<p>Met een uitgeprint kaartje met knooppunten en nummers erop – ja, we zijn kuddedieren, nee, we zijn geen avonturiers – gingen we op pad. De meisjes drentelden op enkele meters achter ons aan. Ze hadden ieder één oortje in en lachten soms luid. Eerder had ik gevraagd of die oortjes echt nodig waren. Volgens de jongste ‘kon je ook van de natuur genieten terwijl je naar iets luistert’. Dat is waar. Bovendien,</p>
<p></p>
<p>pick your battles</p>
<p></p>
<p>.</p>
<p></p>
<p>We liepen tussen de veenafgravingen. De paden waren modderig. Af en toe zakten we er een eindje in weg. ‘Wat een avontuur hè!’, riep ik geregeld quasimonter naar het gezelschap. Onze stadse kleren werden vies. Ganzen vlogen over en andere vogels zongen. Zou ik meer genieten als ik wist welk diertje welk melodietje floot? Moest ik mijn kennis bijspijkeren?</p>
<p></p>
<p>In het dorpje dat zo was aangeprezen, stond een prachtig landhuis met enkele schattige huisjes eromheen. Verder zagen we vooral treurige nieuwbouw: ‘Dit is echt niet een van de mooiste dorpjes van Nederland, pap.’ We aten er appeltaart, arretjescake en pruimenvlaai. Allemaal met slagroom, allemaal lekker. Ik genoot van dit eenvoudige, breekbare gezinsgeluk. In een naburig stadje deden we boodschappen. Door de straten schalde keiharde muziek. Mensen trokken voorbij in de vreemdste uitdossingen. Een dronken clown troostte een dronken koe met uitgelopen make-up. Carnaval. Heerlijk om zoveel mensen zo uitgelaten te zien.</p>
<p></p>
<p>‘Geniet van je vrijheid, het kan zo afgelopen zijn’, zei een vriend die in een conflictgebied woonde ooit. Hoe kwetsbaar de vrijheid is, zien we nu weer in Oekraïne. Een paar weken geleden aten kinderen uit Kiev nog taart, nu zitten ze onder de grond te schuilen voor bommen. Daarom moeten we doen wat we kunnen om de arme mensen in Oekraïne te helpen, door bijvoorbeeld</p>
<p></p>
<p>geld over te maken naar het Rode Kruis</p>
<p></p>
<p>(giro 5125) of</p>
<p></p>
<p>Stichting Vluchteling</p>
<p></p>
<p>(giro 999), de straat op te gaan tegen Poetin, en door onze solidariteit te tonen met het Oekraïense volk. Maar tussen het eindeloos naar het nieuws kijken en somber zijn over de oorlog die op ons continent woedt, mogen we ook het leven vieren. Daar is het voor. Het kan zo afgelopen zijn.</p>
<p></p>]]></description>
      <guid>https://volkskrant.nl/columns-opinie/tussen-het-somberen-door-mogen-we-ook-onze-kwetsbare-vrijheid-vieren~b1d7e3e7/</guid>
      <pubDate>Sun, 27 Feb 2022 00:00:00 +00:00</pubDate>
    </item>
    <item>
      <title><![CDATA[Ook de baas van Shell Nederland begrijpt er weinig van]]></title>
      <description><![CDATA[<p>Vorige week noemde ik iemand Heintje, die Hein heet.</p>
<p></p>
<p>Ik bedoelde het liefdevol en met mededogen, maar v</p>
<p></p>
<p>eel mensen vonden het beledigend.</p>
<p></p>
<p>Hein Heintje noemen dóe je niet. Sorry, Hein! Je bent een volwassen kerel en dat weet ik heus wel. De hele zaak zette mij aan het denken. De mens is een tragische diersoort. We ploeteren allemaal in dit ondermaanse en voor al dat gezwoeg krijgen we maar bar weinig waardering. En dan kun je als zo’n brave Hein nog zo veel geld verdienen, uiteindelijk wil je toch een aai over de bol en een knuffel van juf. We hebben allemaal liefde nodig.</p>
<p></p>
<p>Deze week stuitte ik op een vrouwelijke Hein, die Marjan heet. Marjan is Marjan van Loon, president-directeur van Shell Nederland. Net als Hein een machtig en slim persoon, die net als hij extreem domme dingen zegt. Wat is dat toch? Tasten topfuncties in het bedrijfsleven je intelligentie aan? Of komt het doordat dat je steeds recht moet praten wat krom is?</p>
<p></p>
<p>In</p>
<p></p>
<p>het radioprogramma</p>
<p></p>
<p>Geld of je leven</p>
<p></p>
<p>verdedigde Van Loon een reclamespotje</p>
<p></p>
<p>waarvoor het olieconcern op de vingers was getikt door de Reclame Code Commissie. In het spotje doet de fossiele brandstofreus alsof het een milieuorganisatie is, in plaats van een van de vervuilendste bedrijven ter wereld. De tekst van de reclame luidt: ‘We veranderen. Met groene waterstof maken we miljoenen kilometers schoner. We veranderen. In één van de grootste aanjagers van de energietransitie in Nederland. Verander mee.’</p>
<p></p>
<p>Op dit juichbericht is nogal wat aan te merken. Zo klinken die miljoenen kilometers veel, maar is het een schijntje op de totale afstand die met benzine en diesel van Shell wordt gereden. Nog idioter is dat Shell zichzelf feliciteert als een van de grootste aanjagers van de energietransitie.</p>
<p></p>
<p>Volgens de Reclame Code Commissie kan Shell zich geen ‘initiator en versneller’ van de energietransitie noemen zolang Shell zijn investeringen in fossiele projecten vrijwel onverminderd voortzet. Het is ‘een te rooskleurig beeld van de werkelijkheid’. Het bedrijf doet een ‘milieuclaim’ die het niet kan waarmaken.</p>
<p></p>
<p>In het radiogesprek hierover komt Marjan van Loon met duizelingwekkende redeneringen om het spotje toch goed te praten: ‘Er gebeurt heel veel en daar ben ik heel trots op, maar als je kijkt wat we ook nog doen, benzine en diesel verkopen, dan is het relatief klein. Wat de Reclame Code Commissie toetst is relativiteit.’</p>
<p></p>
<p>Oftewel: we doen best veel aan schone initiatieven, maar vergeleken bij al die vervuilende troep die we op de markt brengen, is dat heel erg weinig. In de rest van het interview vertelt Marjan dat ze ‘de markt wel moet meekrijgen’ en dat de consument de groene alternatieven wel moet kopen.</p>
<p></p>
<p>En dat zal allemaal best. Bedrijven willen allemaal de verantwoordelijkheid helemaal bij consumenten leggen en zelf de handen wassen in onschuld. Maar dat is nu even niet de kwestie. Hier gaat het erom dat supervervuiler Shell in een bespottelijk spotje mooi groen weer speelt. En dat is onjuist. Van Loon weet dat ook. Laat ik het nu eens met mijn nieuwe bril vol compassie bekijken: we willen allemaal geld verdienen als Shell en geknuffeld worden als natuurorganisatie. Ik begrijp je, Marjan. We zijn een tragische diersoort.</p>
<p></p>]]></description>
      <guid>https://volkskrant.nl/columns-opinie/ook-de-baas-van-shell-nederland-begrijpt-er-weinig-van~b395a1d5/</guid>
      <pubDate>Sun, 20 Feb 2022 00:00:00 +00:00</pubDate>
    </item>
    <item>
      <title><![CDATA[De baas van FrieslandCampina zegt zulke onnozele dingen dat je medelijden met hem krijgt]]></title>
      <description><![CDATA[<p>De baas van FrieslandCampina gaf in deze krant een ontzettend dom interview.</p>
<p></p>
<p>Vanuit mijn ivoren strookje in deze krant is het makkelijk om zo iemand de maat te nemen. Als ik dan ook nog oprechte woede voel, dan doe ik er een schepje bovenop en ram ik er een kwaadaardig stukje uit. De vraag is of Hein Schumacher, zo heet die baas, zo’n aanpak verdient. Hij zegt zulke onnozele dingen, dat je je afvraagt of hij ze wel allemaal op een rijtje heeft. Dat verdient eerder compassie dan de knoet.</p>
<p></p>
<p>Heintje heeft zoals zoveel mannen (sla deze krant maar open) niet door dat de tijden veranderd zijn. Daar kun je kwaad om worden en roepen dat het godgeklaagd is dat iemand die aan het hoofd staat van een miljardenbedrijf dat duizenden melkveeboeren vertegenwoordigt, die verantwoordelijk zijn voor een groot deel van ons stikstofprobleem, nog steeds ouwe oplossingen voor nieuwe problemen aandraagt, maar daar schieten we niks mee op. Heintje denkt oprecht dat hij goed bezig is. Hij weet niet beter.</p>
<p></p>
<p>Het interview begint meteen goed. De gisse journalisten willen met onze Hein een gedachtenexperiment uitvoeren: wat nu als we de veestapel halveren en de melkprijs verdubbelen? Leuk, zinnig en voor wie de discussie over uitstoot en vee een beetje bijhoudt ook weer niet heel verrassend. De druk van de melkindustrie op onze natuur is immens en de boeren verdienen te weinig. Eén en één is twee. De oplossing kan toch niet nog meer schaalvergroting en een verdere race naar de bodem zijn? Gek genoeg snapt Hein er niks van. Hij heeft er nog nooit over nagedacht. In lichte paniek begint hij wedervragen te roepen: Waarom? Wat? Hoe dan? Heintje raakt de weg kwijt en dat is zielig.</p>
<p></p>
<p>Hij zet nog maar weer eens een grijsgedraaide plaat op. Technologische oplossingen zullen de uitstoot verminderen! Wordt dat niet al jaren beloofd, zonder enig succes? En natuurlijk is driekwart van onze productie voor de export , we opereren immers in een Europees landbouwsysteem. Maar hoe zit het dan met de 30 procent van de export naar buiten Europa? Waarom gaat er bijvoorbeeld zoveel melkpoeder naar Nigeria? Hein: ‘Als we dat niet zouden doen, moet je eens kijken wat de geopolitieke gevolgen dan zijn.’ Mijn wakkere collega’s begrijpen hem meteen: ’U bedoelt dat mensen met honger deze kant op zouden komen?’ ‘Natuurlijk.’ O, Heintje toch, moet je echt de</p>
<p></p>
<p>Infantino uithangen en de angst voor vluchtelingen gebruiken</p>
<p></p>
<p>als argument om de Afrikaanse markt te overspoelen met melkpoeder?</p>
<p></p>
<p>Het sneue van Hein is dat hij alleen maar in een vast stramien kan denken: meer en efficiënter. Stel nu, zo zegt hij, dat we de Afrikaanse koeien net zo doorfokken als de Nederlandse, zodat ze ook tienduizend liter melk per jaar produceren, in plaats van drieduizend, dan lost dat veel milieuproblemen op. Dan moet je ze wel na vijf jaar doodmaken: ‘Uiteindelijk is een koe een economisch activum. Dat moet renderen. Als je een koe 25 jaar melk zou laten geven, wordt ze steeds inefficiënter. Dan krijg je een gigantisch CO2-probleem.’ Het grootste CO2- probleem wordt natuurlijk veroorzaakt doordat we voedsel dat geschikt is voor menselijke consumptie als diervoer gebruiken. Maar daar kan Hein met zijn hoofdje niet bij.</p>
<p></p>
<p>De huispopulist gaat wekelijks op zoek naar Nederlanders die het volk op uitmuntende wijze hebben weten te bespelen.</p>
<p></p>]]></description>
      <guid>https://volkskrant.nl/columns-opinie/de-baas-van-frieslandcampina-zegt-zulke-onnozele-dingen-dat-je-medelijden-met-hem-krijgt~bb5dcc4c/</guid>
      <pubDate>Sun, 13 Feb 2022 00:00:00 +00:00</pubDate>
    </item>
    <item>
      <title><![CDATA[Sport is nu eenmaal populairder dan mensenrechten]]></title>
      <description><![CDATA[<p>Beste activisten,</p>
<p></p>
<p>Als ik jullie keer op keer hoor zeuren over de misstanden bij grote sportevenementen, dan voel ik alleen maar medelijden. Snappen jullie niet hoe de echte wereld werkt? Eerst ging het maanden over Qatar. Dat het aankomende WK voetbal daar onrechtmatig verkregen was met</p>
<p></p>
<p>miljoenen smeergeld</p>
<p></p>
<p>en dat er</p>
<p></p>
<p>duizenden doden zijn gevallen</p>
<p></p>
<p>bij de aanleg van de hotels, wegen en stadions voor het evenement. Verschrikkelijk natuurlijk, maar de baas van Wereldvoetbalbond Fifa,</p>
<p></p>
<p>Gianni Infantino, betwist die cijfers</p>
<p></p>
<p>. Volgens hem hebben er ‘maar drie’ mensen het leven gelaten bij de bouw van de stadions. En dat zijn er ‘drie te veel’.</p>
<p></p>
<p>Toch mooi dat hij die doden betreurt. Infantino roept ook niet zomaar iets van de zijlijn, zoals jullie, maar hij is zelf in Qatar gaan kijken. Sterker nog,</p>
<p></p>
<p>hij woont er inmiddels</p>
<p></p>
<p>. Niet omdat er in zijn geboorteland Zwitserland een gerechtelijk onderzoek naar hem loopt, maar omdat hij het leven in de Golfstaat gewoon echt heel fijn vindt. Ook met de mensenrechten is weinig mis: ‘De arbeidsomstandigheden in Qatar zijn hetzelfde als in Europa.’ Hebben jullie zelf net zo grondig onderzoek gedaan als de Fifa-baas? Dat dacht ik al.</p>
<p></p>
<p>En nu is China aan de beurt. Jarenlang hoor je er nauwelijks iets over, maar nu er een heerlijk sportevenement wordt gehouden, moeten jullie opeens over de mensenrechten daar beginnen. Het wemelt van de</p>
<p></p>
<p>verhalen over critici van het regime die zich niet negatief mogen uitlaten over de Spelen. Sommigen zouden zijn opgepakt en vastgezet.</p>
<p></p>
<p>Ook de pers zou niet vrijuit kunnen werken. We hebben allemaal kunnen zijn hoe een</p>
<p></p>
<p>NOS- verslaggever tijdens een live-gesprekje door een Chinese dienstklopper het spreken onmogelijk werd gemaakt</p>
<p></p>
<p>en werd weggevoerd. Volgens de organisatie was er sprake van een ‘overijverige medewerker’. Die heb je natuurlijk overal. Ook heeft de Chinese overheid de olympische sporters gewaarschuwd dat atleten die ‘tegen de olympische geest’ handelen of Chinese wet- en regelgeving overtreden, kunnen worden uitgesloten van de Spelen of ‘zekere straffen’ tegemoet kunnen zien.</p>
<p></p>
<p>En dan is er nog de app die sporters verplicht moeten gebruiken om gegevens over hun gezondheid door te geven.</p>
<p></p>
<p>Deze app zou niet veilig zijn,</p>
<p></p>
<p>waardoor onbevoegden ( dus ook de Chinese autoriteiten) erbij zouden kunnen. Zo zouden ze ook kunnen zien of een atleet informatie zoekt over bijvoorbeeld Hongkong of de Oeigoeren, een onderdrukte bevolkingsgroep die we (a</p>
<p></p>
<p>ls ik Joris Luyendijk mag geloven</p>
<p></p>
<p>) alleen maar kennen dankzij Arjen Lubach.</p>
<p></p>
<p>Tuurlijk is dit allemaal niet fraai. Maar weten jullie wel hoe duur en moeilijk het is om zulke grote sportevenementen te organiseren? Dat kunnen ze in corrupte totalitaire landen nu eenmaal beter dan in goed functionerende democratieën, waar iedereen bij het minste of geringste de straat opgaat en het feest verstiert. Dat wil je gewoon niet. Denk eens aan al die sporters die jaren hebben getraind om op het hoogste podium te schitteren! Denk aan de miljarden sportfans over de hele wereld die genieten van competitie van de beste atleten ter wereld. Die zal het een zorg zijn of arme bouwvakkers zijn overleden, hele bevolkingsgroepen worden weggestopt in kampen of oppositieleiders en pers zich niet vrij mogen uiten. Sport is nu eenmaal populairder dan mensenrechten. Stop met zeuren.</p>
<p></p>
<p>De huispopulist gaat wekelijks op zoek naar Nederlanders die het volk op uitmuntende wijze hebben weten te bespelen.</p>
<p></p>]]></description>
      <guid>https://volkskrant.nl/columns-opinie/sport-is-nu-eenmaal-populairder-dan-mensenrechten~b789740f/</guid>
      <pubDate>Sun, 6 Feb 2022 00:00:00 +00:00</pubDate>
    </item>
    <item>
      <title><![CDATA[Van het idealisme om na corona dingen anders te doen is niks over]]></title>
      <description><![CDATA[<p>Herinnert u zich nog dat we het allemaal beter zouden gaan doen? Eindelijk had corona ook ons land aangedaan en na de eerste angst, paniek en heel veel uitzendingen van</p>
<p></p>
<p>Frontberichten</p>
<p></p>
<p>begonnen de inzichten te komen: het eenvoudige leven had ook zijn charme, Nederland bleek een prachtig vakantieland, dus waarom zouden we nog zo veel vliegen als we altijd hadden gedaan? Ook het thuiswerken bleek soms best handig.</p>
<p></p>
<p>Waarom zou je elke dag in de file gaan staan, als je ook via een schermpje kan vergaderen? Futurologen en andere profeten voorspelden dat niets ooit meer hetzelfde zou worden. Het luchtruim en de wegen zouden voorgoed een stuk leger worden, bedrijven konden met al die schermarbeiders makkelijk kleiner gehuisvest worden, waardoor een groot deel van de kantoormeters omgezet konden worden in woonruimte. De afstandsvergaderingen maakten een massale trek naar het platteland mogelijk, waardoor de huizenprijzen in de Randstad zouden dalen. In de grote steden werd een zucht van verlichting geslaakt nu de toeristen weg waren: geen rolkoffertjes, geen feestjes tot diep in de nacht bij de Airbnb’ende buren. Heerlijk! Dit, zo was aanvankelijk de teneur, moesten we vasthouden.</p>
<p></p>
<p>Ook zou er meer gekeken worden naar de oorzaken van de grote crisis in de gezondheidszorg. Er waren duidelijk te weinig bedden in de ziekenhuizen en op de ic’s. En als we bedden zeggen, dan bedoelen we personeel. Jarenlang was ons gezondheidssysteem ingericht op maximale efficiëntie. Dat kraakte in normale tijden al, maar pas in deze pandemie bleek hoe kwetsbaar het was. Dat moest beter. Er moesten meer mensen worden aangenomen, de zorg moest aantrekkelijker en daarom zou er beter betaald moeten worden. Met klappen voor het personeel dat de coronapatiënten behandelde, kwamen we er niet. Er moest geld bij .</p>
<p></p>
<p>Het landbouwsysteem met ontzettend veel dieren op elkaar in een dichtbevolkt land moest op de schop. Als er in een van de vele megastallen een nieuw virus zou ontstaan dat zou overspringen op de mens, dan zou de volgende pandemie zomaar in Nederland kunnen ontstaan. De ramp zou vele malen groter kunnen zijn dan corona.</p>
<p></p>
<p>Uiteindelijk duurde de rotperiode veel te lang. We werden depressief en vooral jongeren die niet naar school konden of hun studietijd zagen verdampen zonder medestudenten te kunnen ontmoeten hadden het zwaar. Psychische nood kwam op de agenda. Huiselijk geweld ook. Voor deze, soms onzichtbare problemen zou structureel beleid moeten komen.</p>
<p></p>
<p>Maar nu de WHO voorzichtig het einde van de pandemie heeft aangekondigd (laten we het hopen), lijkt van het aanvankelijk idealisme om ook iets goeds te doen met deze corona-ellende niets meer over. We willen helemaal geen nieuw normaal, we willen het oude. We willen het leven vieren. Logisch. We willen niet meer opgesloten zitten, we willen feesten, drinken, skiën, vliegen en met z’n allen in de file staan. Over een tijdje is Rutte IV, V of VI de mensen vergeten die psychisch lijden of het thuis zwaar hebben en wordt het idee afgeschoten om meer zorgpersoneel aan te trekken ‘omdat de zorg dan onbetaalbaar wordt’. Of onze landbouw zo wordt hervormd dat een volgend virus geen kans krijgt, valt te bezien. Tot in de volgende pandemie!</p>
<p></p>
<p>De huispopulist gaat wekelijks op zoek naar Nederlanders die het volk op uitmuntende wijze hebben weten te bespelen.</p>
<p></p>]]></description>
      <guid>https://volkskrant.nl/columns-opinie/van-het-idealisme-om-na-corona-dingen-anders-te-doen-is-niks-over~be7e5a65/</guid>
      <pubDate>Sun, 30 Jan 2022 00:00:00 +00:00</pubDate>
    </item>
    <item>
      <title><![CDATA[Kunst is net als de kerk een uitdrukking van Het Hogere]]></title>
      <description><![CDATA[<p>Halleluja! Debatcentrum De Balie heeft zich bij de Kamer van Koophandel ingeschreven als kerk om net als andere godshuizen tijdens de pandemie open te kunnen blijven. Uiteraard reageerden ‘echte gelovigen’ meteen verbolgen. Dat doen ze iedere keer als iemand opwerpt dat het toch een tikkeltje vreemd is dat alles dicht moet, maar dat kerken open mogen blijven. ‘De kerkdienst is heel belangrijk voor gelovigen’, zeggen ze dan. Dat geloof en snap ik. Maar als iemand zegt dat theatervoorstellingen, tentoonstellingen en concerten voor hem net zo belangrijk zijn, dan fronsen de mannenbroeders de wenkbrauwen. Dat is natuurlijk iets heel anders! Hoe durf je aards vertier te vergelijken met de viering van Het Hogere? Het antwoord is simpel en ingewikkeld tegelijk: omdat de kunsten ook een uitdrukking zijn van het hogere, het ongrijpbare. Alleen (lang niet altijd) toegeschreven aan een God.</p>
<p></p>
<p>Als kind kwam ik weleens bij een vriendje thuis. Zijn moeder draaide wonderschone muziek. Pianoconcert No. 20 van Mozart, gespeeld door Mitsuko Uchida. Na een intro door het orkest van ongeveer drie minuten, valt de piano in. Elke noot helder, maar ook licht, kwikzilverig. Vanaf het moment dat ik het hoorde was ik verknocht aan de muziek en aan de pianiste. Zo’n vijftien jaar later studeerde ik in Berlijn, toen Uchida daar optrad met dit stuk. De Japanse meesterpianist bespeelde niet alleen haar instrument, maar dirigeerde ook nog het orkest. Iedere keer als ze een hand vrij had, stak die boven de vleugel uit om de muzikanten bij de les te houden. Soms stond ze op. De uitvoering beroerde mij hevig. In de pauze, het orkest zou zonder de pianiste verdergaan, verliet ik de Philharmonie. Deze schoonheid, deze ongelooflijke ervaring, die mij een moment verbond met onbekende Duitsers in een concertzaal in Berlijn, wilde ik vasthouden. Hier, vergeef mij de pathetiek, openbaarde zich de zin van het leven.</p>
<p></p>
<p>Een Champions League-avond met publiek. De lucht is rood van het Bengaals vuurwerk. De fans zingen. Als er gescoord wordt juichen ze samen, als de VAR beslist over een penalty houdt iedereen de adem in. Dit gaat niet alleen over het spel, over winnen of verliezen. Dit gaat over verbondenheid. Over zingeving. Daarom zijn voetbalwedstrijden zonder toeschouwers stomvervelend.</p>
<p></p>
<p>Een concert waarbij de zanger al na drie woorden zijn mond dichthoudt. Het publiek zingt het hele lied tot het einde. Perfect samen, zuiver en in de maat. In de ogen van de meezingende fans zie je tranen van blijdschap. Als het lied is afgelopen juichen ze voor zichzelf en elkaar. Maar vooral voor de magie die ze samen hebben gecreëerd. Dit ontstijgt het aardse geploeter.</p>
<p></p>
<p>Het leven is zwaar: goede cijfers halen, geld verdienen, promotie maken, misschien kinderen opvoeden, het juiste doen. We zwoegen door het aardse tranendal tot we doodgaan. Daarom hebben we het soms nodig om in een zaal te zitten en ons te laten overweldigen door het ongrijpbare. Niet Het Hogere van een God, maar het hogere dat mensen hebben gemaakt die zo briljant zijn dat wij er met ons verstand niet bij kunnen. Niet om de wereld te vergeten, maar om ons met de wereld te verzoenen. Het bestaan heeft alleen zin als we het niet alleen in debet- en creditrekeningen zien. Open in hemelsnaam de theaters. Ook na acht uur ’s avonds.</p>
<p></p>
<p>De huispopulist gaat wekelijks op zoek naar Nederlanders die het volk op uitmuntende wijze hebben weten te bespelen.</p>
<p></p>]]></description>
      <guid>https://volkskrant.nl/columns-opinie/kunst-is-net-als-de-kerk-een-uitdrukking-van-het-hogere~b340c8fd/</guid>
      <pubDate>Sun, 23 Jan 2022 00:00:00 +00:00</pubDate>
    </item>
    <item>
      <title><![CDATA[Stop het perverse gedrag van de luchtvaartmaatschappij]]></title>
      <description><![CDATA[<p>Daar sta je dan met je goeie gedrag. Je pakt regelmatig de trein, eet geen of weinig vlees, recyclet en hebt een paar zonnepanelen op het dak en dan krijg je zomaar een dikke middelvinger van luchtvaartmaatschappij Lufthansa. Dit bedrijf wil 18.000 (!)vluchten zonder passagiers gaan uitvoeren, omdat het bang is anders start- en landingsrechten op bepaalde vliegvelden te verliezen.</p>
<p></p>
<p>Stel je even voor: 18.000 keer de kisten voltanken, laten opstijgen, rondjes vliegen, nog wat brandstof lozen en weer landen. Zonder mensen aan boord. Omdat ze anders hun plekje op de luchthaven kwijtraken. Dat dit financieel uit kan, is sowieso al idioot. Maar wat het aan zinloos brandstofgebruik en CO2-uitstoot betekent, terwijl we nu toch eindelijk de wereld groener gingen maken, is nauwelijks te bevatten. Pervers.</p>
<p></p>
<p>Deze waanzin doet mij denken aan het fenomeen van de potjes die op moeten. Ik maakte er kennis mee, toen ik, vele jaren geleden, bij de omroep aan de slag ging. Tegen december begon de producer van het programma waar ik werkte bij de buitenlandverslaggevers te informeren wie er nog een leuk reisje wilde maken: ‘Er zit namelijk nog geld in het potje en dat moet op. Anders krijgen we volgend jaar minder.’ De reporters waren blij. Dat potje, daar hadden ze recht op.</p>
<p></p>
<p>Niemand die bedacht dat het voor de omroep en de samenleving beter was het overtollige geld terug te geven, zodat daar andere goeie dingen mee gemaakt konden worden. Het algemeen belang ging niet verder dan het eigen programma. Omdat waarschijnlijk alle producers van alle programma’s zo dachten, werd er structureel veel te veel geld uitgegeven. Niet veel later werd er fors op de omroep bezuinigd en was het uit met deze potjesaanpak.</p>
<p></p>
<p>Sinds Sartre weten we dat ieder mens (en iedere organisatie) verantwoordelijk is voor de eigen daden. Ook onder beroerde omstandigheden heb je keuzes. En Lufthansa kiest duidelijk voor Het Kwaad. Maar die omstandigheden zijn wel beroerd. Om concurrentie ( het kapitalistische panacee dat wel vaker tot nare uitwassen leidt) aan te wakkeren, moesten maatschappijen in normale tijden minimaal 80 procent van hun</p>
<p></p>
<p>slots</p>
<p></p>
<p>gebruiken om die ook volgend jaar te kunnen behouden.</p>
<p></p>
<p>Haalde je dat niet, dan kon een andere luchtvaartmaatschappij het slot overnemen. Ook toen konden spookvluchten soelaas bieden om de norm te halen, dus de concurrentiebevordering stelt weinig voor. In coronatijd heeft de Europese Commissie die norm eerst verlaagd naar 50 procent en onlangs weer verhoogd naar 64 procent .</p>
<p></p>
<p>De Europese Commissie , u weet wel, van de Green Deal, die ‘de CO2-uitstoot in 2030 met 55 procent wil terugbrengen ten opzichte van 1990 en van Europa in 2050 het eerste klimaatneutrale continent wil maken: de Europese Unie dient dan niet meer bij te dragen aan de opwarming van de aarde door de uitstoot van broeikasgassen’.</p>
<p></p>
<p>Hoe kunnen we deze ambitie serieus nemen als de Europese Commissie het, onder het mom van concurrentie, niet alleen toestaat, maar zelfs stimuleert dat vliegtuigen zonder passagiers opstijgen? Moeten we de concurrentie om het goedkoopste vliegticket überhaupt nog wel aanmoedigen, als we zulke ambitieuze klimaatdoelen willen halen? Het wordt tijd dat Frans Timmermans een einde aan deze waanzin maakt.</p>
<p></p>
<p>De huispopulist gaat wekelijks op zoek naar Nederlanders die het volk op uitmuntende wijze hebben weten te bespelen.</p>
<p></p>]]></description>
      <guid>https://volkskrant.nl/columns-opinie/stop-het-perverse-gedrag-van-de-luchtvaartmaatschappij~bd617fc8/</guid>
      <pubDate>Sun, 9 Jan 2022 00:00:00 +00:00</pubDate>
    </item>
  </channel>
</rss>
