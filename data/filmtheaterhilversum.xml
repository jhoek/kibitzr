<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[A Good Person - Laatste kans]]></title>
      <description><![CDATA[★★★★ ‘Over hoe het leven vaak anders gaat dan je denkt. […] Wat zou jij doen als het leven zo wreed is?’ – Allison (Florence Pugh) heeft alles: een fantastische verloofde, een carrière die in de lift zit en fijne familie en vrienden. Dan slaat het noodlot genadeloos toe. Bij een fataal auto-ongeluk komt haar toekomstige schoonzus om het leven. Ook Allison komt er niet zonder kleerscheuren of emotionele littekens vanaf. Zij wordt uit het ziekenhuis ontslagen met niet verwerkt verdriet en een verslaving aan pijnstillers. Wanneer ze jaren later wil afkicken, komt Daniel (Morgan Freeman) op haar pad: de vader wiens dochter het ongeval niet overleefde. Verrassend genoeg deelt hij zijn eigen zorgen met Allison, en tussen de twee groeit een onwaarschijnlijke band die bewijst dat vriendschap en vergeving de instrumenten zijn die de diepste wonden kunnen helen.]]></description>
      <guid>https://www.filmtheaterhilversum.nl/films/4916-a+good+person+laatste+kans.html</guid>
      <pubDate>Thu, 11 May 2023 06:56:48 +00:00</pubDate>
    </item>
    <item>
      <title><![CDATA[Air - Laatste kans]]></title>
      <description><![CDATA[De nieuwe film van regisseur en acteur Ben Affleck over de baanbrekende samenwerking tussen de toen nog jonge Michael Jordan en de pas opgerichte basketbaldivisie van Nike, dat met het merk Air Jordan een revolutie teweegbracht in de sportwereld en de hedendaagse cultuur.

★★★★ ‘Damon en Affleck serveren onverwacht zalige feelgood-cinema’ – ★★★★ ‘Alleen maar goede beslissingen’ – Deze heerlijke feelgoodfilm vol nostalgische muziek uit de jaren '80 toont de riskante maar carrièrebepalende gok van een onconventioneel team, de compromisloze visie van een moeder die ziet dat haar zoon een immens talent heeft, en de basketballegende die de grootste aller tijden zou worden.]]></description>
      <guid>https://www.filmtheaterhilversum.nl/films/4890-air+laatste+kans.html</guid>
      <pubDate>Thu, 11 May 2023 06:56:49 +00:00</pubDate>
    </item>
    <item>
      <title><![CDATA[Annie Colère]]></title>
      <description><![CDATA[Annie Colère is een Frans drama met een glansrol van Laure Calamy (Antoinette dans les Cevennes, Dix Pour Cent) over de strijd van vrouwen om zelf over hun eigen lichaam te kunnen beslissen.

Een onderwerp dat nog steeds actueel is. Aan de vooravond van de invoering van de Franse abortuswet zien we hoe vrouwen zelf het heft in de hand namen om verantwoord en veilig abortussen uit te kunnen laten voeren. In landelijk Frankrijk in 1974 wordt Annie, een werkende moeder van twee kinderen, opnieuw zwanger, maar deze keer is het niet gepland. Aangezien abortus illegaal is, heeft Annie niet veel opties om er wat aan te doen, tot ze de Beweging voor de Vrijheid van Abortus en Anticonceptie leert kennen. Deze actiegroep biedt praktische hulp aan vrouwen en verspreidt kennis en informatie. Annie wordt al snel in hun midden opgenomen en werpt zich in de strijd voor de aanpassing van de abortuswet. Ze leert een wereld kennen van vriendschap en betrokkenheid, warmte en genegenheid. Annie Colère laat zien dat je samen voor verandering kunt zorgen. Op het Filmfestival van Locarno won regisseur Blandine Lenoir de Variety Piazza Grande Award.]]></description>
      <guid>https://www.filmtheaterhilversum.nl/films/5008-annie+colere.html</guid>
      <pubDate>Thu, 11 May 2023 06:56:49 +00:00</pubDate>
    </item>
    <item>
      <title><![CDATA[Beau is Afraid]]></title>
      <description><![CDATA[Na de plotselinge dood van zijn moeder moet de zachtaardige maar paranoïde Beau zijn grootste angsten onder ogen komen wanneer hij aan een epische, Kafkaëske tocht begint om de begrafenis bij te kunnen wonen.Naast Oscarwinnaar Joaquin Phoenix ('Joker', 'C’mon C’mon') vertolken ook Amy Ryan, Michael Gandolfini en Parker Posey rollen in deze surreële en gedurfde film van regisseur Ari Aster ('Hereditary', 'Midsommar').]]></description>
      <guid>https://www.filmtheaterhilversum.nl/films/4935-beau+is+afraid.html</guid>
      <pubDate>Thu, 11 May 2023 06:56:49 +00:00</pubDate>
    </item>
    <item>
      <title><![CDATA[Book Club: The Next Chapter]]></title>
      <description><![CDATA[In dit vervolg op 'Book Club' komen de vier vriendinnen van de boekenclub (gespeeld door Diane Keaton, Jane Fonda, Candice Bergen en Mary Steenburgen) weer samen voor een heerlijke meidentrip naar Italië.

Als de boel ontspoort en er geheimen boven water komen, verandert wat een ontspannen vakantie had moeten zijn in een uitzonderlijk avontuur kriskras door het land.Op zondag 7 mei om 14.00 uur organiseren we voorafgaand aan de voorpremière van 'Book Club: The Next Chapter' een high tea. Klik  om tickets aan te schaffen voor dit arrangement.]]></description>
      <guid>https://www.filmtheaterhilversum.nl/films/4972-book+club+the+next+chapter.html</guid>
      <pubDate>Thu, 11 May 2023 06:56:49 +00:00</pubDate>
    </item>
    <item>
      <title><![CDATA[Cairo Conspiracy]]></title>
      <description><![CDATA[In 'Cairo Conspiracy' maken we kennis met Adam, die verstrikt raakt in een machtsstrijd binnen de religieuze en politieke elites van Egypte.

★★★★ ‘Een opmerkelijke spionagethriller die een verborgen wereld van gefluister, gekuip en gekonkel ontsluiert’ –  ★★★★ ‘Regisseur Tarik Saleh koppelt politieke intriges aan eeuwenoude religieuze rituelen en liet zich inspireren door Umberto Eco's De naam van de roos’ – ★★★★ ‘Wat de film zo goed maakt, is de stille transformatie die Adam gaandeweg ondergaat’ –  De nieuwe film van Tarik Saleh (The Nile Hilton Incident') is een spannende spionagethriller die een inkijkje geeft in een verborgen wereld.De eenvoudige vissersjongen Adam (Tawfeek Barhom) wordt toegelaten op de prestigieuze Al-Azhar Universiteit in Caïro, baken van de soennitische islam. Als de grootimam plotseling overlijdt, blijken de moslimbroeders en de Nationale Veiligheidsdienst tegengestelde belangen te hebben. Zonder het te weten wordt Adam gerekruteerd om de keuze voor de nieuwe grootimam te beïnvloeden. Als hij achter de waarheid komt, zit hij gevangen tussen twee vuren. 'Cairo Conspiracy' werd bekroond voor het beste scenario op het Filmfestival van Cannes. De film is door Zweden (thuisland van regisseur Saleh) ingestuurd als Oscar®kandidaat voor Beste Buitenlandse Film.]]></description>
      <guid>https://www.filmtheaterhilversum.nl/films/4832-cairo+conspiracy.html</guid>
      <pubDate>Thu, 11 May 2023 06:56:50 +00:00</pubDate>
    </item>
    <item>
      <title><![CDATA[Cursus Filmgeschiedenis - Deel 4 van 4]]></title>
      <description><![CDATA[Als je in de bioscoop zit en de lichten gaan uit realiseer je je waarschijnlijk niet dat deze kunstvorm al ruim 125 jaar oud is. Toch stelden de broeders Lumière, de vaders van de film, in 1895: "De film is een uitvinding zonder toekomst". Er is sinds die tijd ontzettend veel veranderd, en toch ook niet.

Filmwetenschapper Rudi de Boer neemt je mee op reis. Laat je onderdompelen in de wondere rijke historie van de film. Sinds wanneer wordt film als kunstvorm gezien? Hoe zien we maatschappelijke gebeurtenissen terug in de film en wat maakt een film een klassieker of juist ‘cult’? Tijdens vier bijeenkomsten kom je meer te weten over film aan de hand van verschillende thema’s en fragmenten.Deze vierdelige cursus vindt plaats op: Dinsdag 4 april – 19.30 uur tot 21.00 uurDinsdag 18 april - 19.30 uur tot 21.00 uurDinsdag 2 mei - 19.30 uur tot 21.00 uurDinsdag 16 mei - 19.30 uur tot 21.00 uurHet is alleen mogelijk om kaarten te kopen voor de filmcursus als geheel (alle 4 cursusdelen). Kaarten voor de cursus kosten €60, Cinevillers betalen €31.Cineville pashouders: Reguliere bezoekers: Rudi de Boer deelt zijn passie voor film en biedt met veel liefde verdieping aan de filmbeleving. Hij is opgeleid als filmwetenschapper en houdt zowel van blockbusters als van obscure Franse arthousefilms: in elke film ziet hij wel iets waarover gefilosofeerd kan worden. Godard zei eens: “movielovers are sick people”. Rudi zelf spreekt juist van een gezonde verslaving. Wat hij zich afvraagt is hoe films, zich verhouden tot ons leven. Hij is zich gaan verdiepen in de geschiedenis van de film en andere filmculturen. Sinds zijn afstuderen is hij werkzaam bij diverse filmhuizen en scholen verspreid over het hele land. Daarnaast verzorgt hij al jaren nagesprekken met filmmakers en acteurs.]]></description>
      <guid>https://www.filmtheaterhilversum.nl/films/4819-cursus+filmgeschiedenis+deel+4+van+4.html</guid>
      <pubDate>Thu, 11 May 2023 06:56:50 +00:00</pubDate>
    </item>
    <item>
      <title><![CDATA[Dalva]]></title>
      <description><![CDATA[Verpletterende debuutfilm over de twaalfjarige Dalva die moet leren dat de liefde die ze met haar vader deelde niet was wat ze dacht.

★★★★ ‘Toont de impact van jarenlang misbruik in één blik’ – ★★★★ ‘Schurend en confronterend’ – Dalva woont alleen met haar vader. Tot de politie hun huis op een avond binnenvalt, en haar onder jeugdbescherming plaatst. Dalva is niet zoals andere twaalfjarige meisjes. Ze gedraagt en kleedt zich als een volwassen vrouw, en snapt totaal niet waarom ze zo ruw van haar vader werd weggerukt. Met hulp van haar kamergenoot Samia en haar begeleiders in de opvang zal Dalva moeten leren om weer kind te worden. Gaandeweg begint ze dankzij hen te begrijpen dat de liefde die ze met haar vader deelde niet was wat ze dacht, en dat ze een heel ander trauma te verwerken heeft dan de plotselinge breuk.  Dalva is het verpletterende regiedebuut van Emmanuelle Nicot, die na de wereldpremière in Cannes alom geprezen werd voor de subtiele en oprechte manier waarop ze een zeer shockerend onderwerp heeft verfilmd.Op het International Film Festival Rotterdam mocht 'Dalva' de publieksprijs in ontvangst nemen, en op mensenrechtenfilmfestival Movies that Matter werd de film bekroond met de Grand Jury Fiction Award.]]></description>
      <guid>https://www.filmtheaterhilversum.nl/films/4867-dalva.html</guid>
      <pubDate>Thu, 11 May 2023 06:56:50 +00:00</pubDate>
    </item>
    <item>
      <title><![CDATA[Het Verloren Transport - Laatste kans]]></title>
      <description><![CDATA[★★★★ ‘Het wereldstrijdtoneel op de vierkante meter’ – ★★★ ‘Hanna van Vliet legt veel overtuiging in haar spel als de Joodse Simone’ – In de lente van 1945 strandt een deportatietrein met honderden Joodse gevangenen bij een klein Duits dorp dat is ingenomen door het Rode Leger. Tot elkaar veroordeeld en in een situatie van diep wantrouwen, wanhoop en wraak ontstaat een onverwachte vriendschap tussen de Russische scherpschutter Vera, dorpeling Winnie en de Joods-Nederlandse Simone.]]></description>
      <guid>https://www.filmtheaterhilversum.nl/films/4940-het+verloren+transport+laatste+kans.html</guid>
      <pubDate>Thu, 11 May 2023 06:56:51 +00:00</pubDate>
    </item>
    <item>
      <title><![CDATA[Hilversum Bezet en Bevrijd 1940-1945]]></title>
      <description><![CDATA[Ter gelegenheid van Bevrijdingsdag brengen we op vrijdag 5 mei 'Hilversum Bezet en Bevrijd, 1940 - 1945' terug in onze filmzaal. De film is te zien om 15.30 uur en 19.00 uur. Voorafgaand aan beide voorstellingen geeft Pieter Hoogenraad (historicus en één van de regisseurs van de film) een inleiding.

‘Hilversum Bezet en Bevrijd, 1940-1945’ is een film die een indrukwekkend beeld geeft van het dagelijkse leven in Hilversum tijdens de Duitse bezetting. Speciale aandacht krijgt de uitbundige wijze waarop de inwoners in mei 1945 hun bevrijders verwelkomen. De film bevat nooit eerder vertoonde filmbeelden, die werden opgenomen door Theo Uden Masman, de oprichter en leider van de bigband The Ramblers.Zijn opnames lagen jaren op zolder en zijn onlangs weer tevoorschijn gekomen. Ze tonen hoe de Hilversummers de oorlog doorkomen. Bij gebrek aan benzine spannen ze paarden voor hun auto’s. En in de bossen kappen zij bomen voor brandhout. Maar ook zijn er fragmenten te zien uit de Polygoonjournaals. Die leggen de nadruk op de ‘weldaden’ van de NSB. Na vijf jaar komt er een einde aan de bezetting en vieren de Hilversummers feest. De Canadese bevrijders in het Corversbos delen hun voedsel met de hongerige Hilversumse jeugd.‘Hilversum Bezet en Bevrijd, 1940-1945’ is een productie van de Hilversumse Historische Kring Albertus Perk. De film is gemaakt en geregisseerd door Ed van Mensch, Pieter Hoogenraad, Rients Slippens, Johan Commu.]]></description>
      <guid>https://www.filmtheaterhilversum.nl/films/4237-hilversum+bezet+en+bevrijd+1940+1945.html</guid>
      <pubDate>Thu, 11 May 2023 06:56:51 +00:00</pubDate>
    </item>
    <item>
      <title><![CDATA[Little Richard: I Am Everything]]></title>
      <description><![CDATA[Little Richard: I Am Everything van regisseur Lisa Cortés exposeert het witwassen van de canon van de Amerikaanse popmuziek. De documentaire verheldert de zwarte, queer herkomst van rock ‘n roll, en stelt de eigenlijke schepper van het genre vast: Richard Wayne Penniman, ofwel Little Richard.

Little Richard: I Am Everything van regisseur Lisa Cortés exposeert het witwassen van de canon van de Amerikaanse popmuziek. De documentaire verheldert de zwarte, queer herkomst van rock ‘n roll, en stelt de eigenlijke schepper van het genre vast: Richard Wayne Penniman, ofwel Little Richard. Bekend van de hits Tutti Frutti, Long Tall Sally, Lucille en Good Golley Miss Molly.   Dankzij een reservoir aan archiefmateriaal (interviews en optredens) wordt de complexe innerlijke wereld van Little Richard blootgelegd en het levensverhaal van de icoon met al zijn contradicties ontrafeld. Op uitbundige wijze weten getuigenissen van Penniman zelf, zijn vrienden en familie, muzikale legendes en pionierende zwarte en queer academici een geschiedenis terug te eisen die moedwillig is toegeëigend door witte artiesten en instituten. Cortés brengt de canon up-to-date met een schat aan voorgangers en tijdgenoten van Little Richard, zoals Sister Rosetta Tharpe: de moeder van rock ‘n roll die de toen 14-jarige Penniman zijn eerste doorbraak bezorgde. Cortés legt op liefdevolle wijze Pennimans persoon vast als een tegenstrijdige en ondergewaardeerde revolutionair die gedwongen werd onafgebroken te schakelen tussen religie, seks en rock ‘n roll, navigerend tussen de extreme spanningsvelden van raciale identiteit en seksualiteit destijds. Deze ode aan Little Richard die een kunstvorm van ultieme zelfexpressie schiep, herinnert ons aan hoe excentriekelingen en buitenbeentjes een kracht kunnen hebben die, wanneer ze de kans gegeven wordt, nieuwe werelden ontgrendelen waarin we allemaal onszelf kunnen zijn.]]></description>
      <guid>https://www.filmtheaterhilversum.nl/films/4968-little+richard+i+am+everything.html</guid>
      <pubDate>Thu, 11 May 2023 06:56:51 +00:00</pubDate>
    </item>
    <item>
      <title><![CDATA[Metronom]]></title>
      <description><![CDATA[Boekarest, 1972. Ceausescu’s communistische regime wurgt de samenleving meer en meer. Vrijheid staat onder druk en cultuur moet ten dienste staan van de propagandamachine van de staat.

Het is tegen deze achtergrond dat de schuchtere tiener Ana te horen krijgt dat haar vriend het land zal ontvluchten. Later die avond feest ze samen met vrienden. Ze luisteren naar het verboden radiostation Radio Free Europe, dansen op "Light My Fire" van The Doors en besluiten een brief te schrijven naar de radiohost. Tot de Securitate, de geheime staatspolitie, binnenvalt…]]></description>
      <guid>https://www.filmtheaterhilversum.nl/films/4902-metronom.html</guid>
      <pubDate>Thu, 11 May 2023 06:56:51 +00:00</pubDate>
    </item>
    <item>
      <title><![CDATA[Sporen van Indië]]></title>
      <description><![CDATA[De Amersfoortse producent Reda van der Putten deed twee jaar lang onderzoek naar de impact die Nederland had op de voormalige kolonie Nederlands-Indië – en andersom, om uiteindelijk met presentator Hans Goedkoop tot de filmische documentaire 'Sporen van Indië' te komen.

‘Hans Goedkoop is de ideale leraar geschiedenis’ – Op straat, in huis, zelfs in de huid van mensen om ons heen. Overal vind je de Indische sporen van een geschiedenis die Nederland voorgoed veranderde. Over die vier eeuwen van verwevenheid van Indië en Nederland maakte historicus en documentairemaker Hans Goedkoop, zelf ook van Indische komaf, een documentaire met de titel: Sporen van Indië – Midden in Nederland.Goedkoop schreef het script en is de verteller in de documentaire. Vele aspecten van de Indische invloeden op de complete Nederlandse maatschappij komen aan bod: De Indo’s, de Molukkers maar ook de veteranen en de Totoks, de plantages en de pensions]]></description>
      <guid>https://www.filmtheaterhilversum.nl/films/4929-sporen+van+indie.html</guid>
      <pubDate>Thu, 11 May 2023 06:56:52 +00:00</pubDate>
    </item>
    <item>
      <title><![CDATA[Superkat Maurice (6+)]]></title>
      <description><![CDATA[Ratten! Ze zijn overal…. in broodtrommels, dansend over tafelbladen, taarten stelend onder de neus van de banketbakker vandaan. Dus wat heeft elke stad nog? Een rattenvanger, Superkat Maurice!

Maurice is een straatwijze kat die samen met Mees (Nasrdin Dchar), Zonnebrand (Qucee) en Gevaarlijke Bonen (Patrick Martens) een perfecte ‘business’ heeft opgezet om heel veel geld te verdienen aan goedgelovige stedelingen. Alles gaat goed tot ze in het plaatsje Bad Blintz komen, waar helemaal geen ratten zijn! En ook geen eten is! Ze ontmoeten het door boeken geobsedeerde meisje Olivia (Georgina Verbaan) die hun hulp inroept om het mysterie op te lossen….Op dinsdag 2 mei is 'Superkat Maurice' ook te zien als Pannenkoeken & Pyjama-film! Ontbijten - oftewel pannenkoeken eten - kan vanaf 9.45 uur en de film start om 10.30 uur. Kaartjes voor de pannenkoeken, ranja & film kosten €12,50. Klik  voor meer informatie of kaartjes.]]></description>
      <guid>https://www.filmtheaterhilversum.nl/films/4957-superkat+maurice+6.html</guid>
      <pubDate>Thu, 11 May 2023 06:56:52 +00:00</pubDate>
    </item>
    <item>
      <title><![CDATA[Tchaikovsky's Wife]]></title>
      <description><![CDATA[Antonina Miliukova is een aantrekkelijke en slimme jonge vrouw, geboren in de hoogste kringen van 19de-eeuws Rusland. Ze kan alles krijgen wat ze begeert, maar wil alleen maar trouwen met Pyotr Tchaikovsky op wie ze verliefd wordt als ze voor het eerst zijn muziek hoort. De enige reden waarom de componist uiteindelijk toestemt in een huwelijk is om een einde te maken aan de geruchten die over hem de ronde doen. Hij voelt niets voor haar, verwijt haar al zijn tegenslagen en inzinkingen en behandelt haar schandelijk. Ondanks de vernederingen blijft Antonina bij hem. Maar langzaam wordt ze tot waanzin gedreven.]]></description>
      <guid>https://www.filmtheaterhilversum.nl/films/4939-tchaikovskys+wife.html</guid>
      <pubDate>Thu, 11 May 2023 06:56:52 +00:00</pubDate>
    </item>
    <item>
      <title><![CDATA[The Quiet Girl]]></title>
      <description><![CDATA[★★★★★ ‘Piekfijn drama’ – ★★★★★ ‘Prachtig ingetogen’ –★★★★ ‘Legt de diepe wonden van ouderlijke verwaarlozing op indringende wijze bloot.’ – Het is 1981, in Ierland. Met opnieuw een kind op komst, is er voor de jonge, introverte Cáit niet voldoende plek bij haar ouders. Ze wordt voor een zomer naar familie op het platteland gestuurd, waar ze liefdevol wordt opgevangen door tante Eibhlín. Cáit’s stugge oom Seán heeft meer moeite met haar aanwezigheid. Langzamerhand ontdekt Cáit dat er ook in dit huis geheimen zijn. Toch bloeit ze langzaam op, maar aan elke zomer komt een einde. ‘The Quiet Girl’ is gebaseerd op de novelle 'Pleegkind' van Claire Keegan en werd genomineerd voor de Oscar voor Beste Internationale Film.]]></description>
      <guid>https://www.filmtheaterhilversum.nl/films/4857-the+quiet+girl.html</guid>
      <pubDate>Thu, 11 May 2023 06:56:53 +00:00</pubDate>
    </item>
    <item>
      <title><![CDATA[Une belle course]]></title>
      <description><![CDATA[Wanneer Madeleine naar een verzorgingstehuis moet, vraagt ze een taxichauffeur langs de plekken die wat betekend hebben in haar leven te rijden.

★★★★ ‘Het mooie ritje, de belle course, in deze aangename tearjerker had best een rondje extra mogen duren’ – ★★★ ‘Verzorgd, met goed geplaatste flashbacks en enkele fijne liedjes van Etta James en Dinah Washington’ – ★★★ ‘Een bij vlagen ontroerende taxirit waarin de levens van twee sympathieke Parijzenaren kruisen’ –De 92-jarige Madeleine belt een taxi om haar naar het verzorgingstehuis te brengen waar ze voortaan zal wonen. Ze vraagt haar chauffeur Charles langs plekken te rijden die wat betekend hebben in haar leven, om deze voor een laatste keer te kunnen zien.In de straten van Parijs wordt langzaamaan een buitengewoon leven onthuld, wat Charles meer raakt dan hij ooit had kunnen denken. Sommige taxiritten kunnen levens veranderen.]]></description>
      <guid>https://www.filmtheaterhilversum.nl/films/4911-une+belle+course.html</guid>
      <pubDate>Thu, 11 May 2023 06:56:53 +00:00</pubDate>
    </item>
    <item>
      <title><![CDATA[Waves of Burlesque]]></title>
      <description><![CDATA[Burlesque-performers zoeken naar een manier om hun burlesque alter ego te verhouden tot hun rol in de buitenwereld. Laag voor laag geven ze zich bloot aan het publiek terwijl ze de ongeschreven regels van de samenleving proberen te veranderen

In de wereld van burlesque ontdekken we wat het betekent om jezelf te uiten zonder schaamte. Er rust een taboe op seksuele zelfexpressie, zowel in onszelf als in de samenleving. En wanneer je deze onzichtbare grens overschrijdt, zijn er consequenties.  Voor de performers is burlesque een ritueel waarin ze zich bevrijden van schaamte. Ze uiten een kant die in het dagelijks leven weggedrukt wordt. Dans, theater en striptease vormen een provocatieve act die vaak een persoonlijk verhaal vertelt. Door middel van een alter ego verleggen ze hun eigen grenzen en daarmee ook die van het publiek.  In deze korte film zien we Sofia La Notte, die haar eerste stappen zet in de wereld van burlesque en daarbij haar omgeving nog moet zien te overtuigen; Bustie La Tish, die zoekt naar een manier om zichzelf te uiten in de buitenwereld, maar ook binnen de traditie van burlesque; en Mechteld Geesing, die werd ontslagen vanwege een lingeriefoto in het tijdschrift Panorama. In Waves of Burlesque ontdekken we wat hen drijft of juist tegenhoudt. De film is in een intieme kijk achter de schermen en verkent de dubbele moraal rondom seksuele expressie, zowel in onszelf als in de samenleving.Deze korte documentaire duurt 27 minuten. Daarom geldt voor deze film een aangepast tarief voor korte films van €6,50.]]></description>
      <guid>https://www.filmtheaterhilversum.nl/films/5001-waves+of+burlesque.html</guid>
      <pubDate>Thu, 11 May 2023 06:56:53 +00:00</pubDate>
    </item>
  </channel>
</rss>
