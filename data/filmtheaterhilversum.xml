<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[Alejandro Jodorowsky: Fando y lis (1968)]]></title>
      <description><![CDATA[Vanaf 23 februari brengen we het werk van de Chileens-Franse cultregisseur Alejandro Jodorowsky terug in onze filmzalen.

Jodorowsky’s regiedebuut is een uiterst ambitieuze en kenmerkend excessieve adaptatie van een controversieel toneelstuk van de excentrieke toneelschrijver Ferando Arrabal. De film staat al gelijk bol van een aantal van zijn meest waanzinnige scènes, geschoten in rauw zwart-wit. De film toont de reis van de jonge Fando en haar verlamde geliefde Lis langs een aantal surrealistische taferelen in hun zoektocht naar de betoverde stad Tar.]]></description>
      <guid>https://www.filmtheaterhilversum.nl/films/4794-alejandro+jodorowsky+fando+y+lis+1968.html</guid>
      <pubDate>Sat, 4 Feb 2023 06:56:36 +00:00</pubDate>
    </item>
    <item>
      <title><![CDATA[Babylon]]></title>
      <description><![CDATA[Regisseur Damien Chazelle (‘La La Land’, ‘Whiplash’) is na het maken van Netflix-serie ‘The Eddy’ eindelijk terug met een nieuwe film die zich afspeelt in het Los Angeles van de jaren ’20.

★★★★ "Lofzang op en afrekening met de filmindustrie" - de Volkskrant★★★★ "Dynamische, uitputtende ondergangsfantasie van Hollywood" - NRC★★★★ "Wervelend spektakelstuk van regisseur Chazelle" - VPRO CinemaIn dit tijdperk kwam de filmindustrie in  Hollywood op volle stoom. Manny Torres (Diego Calva) wil er alles aan doen om onderdeel te worden van de magische filmindustrie. Te midden van excessieve feesten vol drugs, seks en waanzin werkt hij zich omhoog tot 'studio executive' bij een prestigieuze filmstudio. Hij valt als een blok voor actrice Nellie LaRoy (Margot Robbie), die met haar grote mond en zelfvertrouwen volop rollen in de zogenaamde ‘talkies’ (films met geluid) weet te bemachtigen. De al veel bekendere acteur Jack Conrad (Brad Pitt) is na het zoveelste huwelijk juist onderweg naar de vergetelheid - lukt het Nellie en Manny zich staande te houden in Hollywood, waar drank-, drugs- en gokverleidingen voortdurend op de loer liggen? 'Babylon' is een wervelende, uitbundige blik op de opkomst van de filmindustrie vol verwijzingen naar de pre-code cinema.]]></description>
      <guid>https://www.filmtheaterhilversum.nl/films/4721-babylon.html</guid>
      <pubDate>Sat, 4 Feb 2023 06:56:36 +00:00</pubDate>
    </item>
    <item>
      <title><![CDATA[Blind Chance (1987)]]></title>
      <description><![CDATA[In januari vertonen we een retrospectief van het werk van Poolse cineast Krzysztof Kieślowski. Eénmalig te zien: Blind Chance (1987).

Hoofdpersoon is een jonge medicijnenstudent Viteck, van wie de film na de dood van diens vader drie mogelijkheden laat zien van zijn verdere bestaan. Bevrijd van de last van zijn dominante vader rent hij het station binnen, zich er niet van bewust dat zijn bestaan vanaf dat moment een beslissende wending kan nemen.]]></description>
      <guid>https://www.filmtheaterhilversum.nl/films/4716-blind+chance+1987.html</guid>
      <pubDate>Sat, 4 Feb 2023 06:56:36 +00:00</pubDate>
    </item>
    <item>
      <title><![CDATA[Broker]]></title>
      <description><![CDATA[De nieuwe film van Hirokazu Koreeda (‘Shoplifters’, ‘Nobody Knows’) is – net als zijn vorige films -  een ontroerend portret van buitenbeentjes die elkaar opzoeken en samen proberen er het beste van te maken.

★★★★ "Meesterlijk scenario over het gevaar van snelle oordelen" - NRCSang-hyeon en Dong-soo verdienen goed geld aan het stelen van ter vondeling gelegde baby’s, om ze vervolgens aan te bieden op de adoptiemarkt. Wanneer moeder So-young terugkomt op de beslissing om haar baby af te staan, ontdekt ze de twee mannen en hun illegale praktijk. Overspoeld door gevoelens van zowel moederliefde als wanhoop, besluit ze mee te helpen bij de zoektocht naar geschikte ouders voor haar kind. Ondertussen zitten de rechercheurs Soo-jin en Lee ze op de hielen – handel in baby’s is geenszins legaal.]]></description>
      <guid>https://www.filmtheaterhilversum.nl/films/4657-broker.html</guid>
      <pubDate>Sat, 4 Feb 2023 06:56:37 +00:00</pubDate>
    </item>
    <item>
      <title><![CDATA[De Acht Bergen]]></title>
      <description><![CDATA[De Acht Bergen (naar de bestseller Le Otto Montagne van Paolo Cognetti) vertelt het verhaal van de bijzondere vriendschap tussen de stadse Pietro en Bruno; een jongen uit de Italiaanse bergen.

In hun levenslange zoektocht naar geluk zwerft Pietro de wereld over terwijl Bruno trouw blijft aan zijn berg. Ondanks hun totaal verschillende levens, blijft de vriendschap uit hun kinderjaren ogenschijnlijk onverwoestbaar. Een film over liefde tussen mensen, opgroeien, eenzaamheid, houvast, familierelaties en verknochtheid aan een streek.]]></description>
      <guid>https://www.filmtheaterhilversum.nl/films/4678-de+acht+bergen.html</guid>
      <pubDate>Sat, 4 Feb 2023 06:56:37 +00:00</pubDate>
    </item>
    <item>
      <title><![CDATA[EO]]></title>
      <description><![CDATA[De wereld is een mysterieuze plek wanneer deze gezien wordt door de ogen van een dier.

EO (“eee-ohhh”), een grijze ezel met melancholische ogen, ontmoet zowel goede als slechte mensen op zijn levenspad door het hedendaagse Polen en Italië. Hij ondergaat vreugde en pijn, de willekeur van het rad van fortuin, maakt van zijn geluk een ramp en zijn wanhoop dan weer een onverwachte meevaller. Maar in tegenstelling tot de mens, verliest hij nooit zijn onschuld. De Poolse legende Jerzy Skolimowski levert een visueel experimentele aanvulling op Robert Bresson’s zwart-wit drama ‘Au Hasard Balthazar’ uit 1966. 'EO' sleepte in 2022 de 'Jury Prize' op het Filmfestival van Cannes in de wacht.]]></description>
      <guid>https://www.filmtheaterhilversum.nl/films/4775-eo.html</guid>
      <pubDate>Sat, 4 Feb 2023 06:56:37 +00:00</pubDate>
    </item>
    <item>
      <title><![CDATA[Keuzefilm Joep Dohmen: La Belle Époque]]></title>
      <description><![CDATA[Op dinsdag 28 februari om 21.00 uur vertonen we eenmalig La Belle Époque, de keuzefilm van Hilversum in Gesprek-gast Joep Dohmen. Als je terug kon gaan naar de goeie ouwe tijd, zou het daar dan beter zijn? Dat ontdekt Victor, een gedesillusioneerde zestiger in een relatiecrisis wiens leven compleet op zijn kop gezet wordt als hij Antoine ontmoet, een briljante ondernemer die aan zijn klanten de mogelijkheid biedt terug te keren naar het tijdperk van hun keuze. Uiterst originele, komische en romantische Franse film die reeds op vele filmfestivals tot publieksfavoriet is verkozen.

Victor besluit de meest memorabele week uit zijn leven te herbeleven, die waarin hij veertig jaar geleden zijn grote liefde Marianne voor het eerst ontmoette. De setting is een gezellig buurtcafé uit de jaren zeventig, waar iedereen rookt als een ketter. Victor heeft het al snel zo naar z’n zin dat hij het liefst zou blijven in deze tijd zonder mobiele telefoons, internet en andere moderne gemakken... ‘La belle époque’ – met heerlijk acteerwerk van Daniel Auteuil als de charmante en goedlachse Victor en Fanny Ardant als zijn grote liefde -is een vertederend liefdesverhaal met een uiterst gedurfd concept en sprankelt tot het eind.]]></description>
      <guid>https://www.filmtheaterhilversum.nl/films/3108-keuzefilm+joep+dohmen+la+belle+epoque.html</guid>
      <pubDate>Sat, 4 Feb 2023 06:56:38 +00:00</pubDate>
    </item>
    <item>
      <title><![CDATA[Knor + Koning Worst (6+)]]></title>
      <description><![CDATA[Voor haar negende verjaardag krijgt Babs van haar opa uit Amerika het varkentje Knor cadeau. Haar ouders zijn daar niet zo blij mee. Alleen op voorwaarde dat Knor een puppycursus volgt, mag Babs hem houden.

★★★★★ “Knor is om op te vreten” - Kidsweek★★★★★ “Verrukkelijke verfilming” - TV Film★★★★★ "Overtuigt op alle fronten" - NRC★★★★ "Knor klopt aan alle kanten" - de Volkskrant"Het maakplezier straalt er overduidelijk van af" - Filmkrant'Knor' is gebaseerd op het kinderboek , van Tosca Menten. Voor haar negende verjaardag krijgt Babs van haar opa uit Amerika het varkentje Knor cadeau. Haar ouders zijn daar niet zo blij mee. Alleen op voorwaarde dat Knor een puppycursus volgt, mag Babs hem houden. Maar dan blijkt opa stiekem andere plannen te hebben met Knor. Hij doet mee met de worstenwedstrijd van de Vereniging voor Vleeswaren van Verse Varkens…We vertonen Knor met na de film een nieuwe korte prequel van dezelfde makers: Koning Worst.412 tv, de lokale zender van Oss en omgeving, ging langs in de studio waar Knor gemaakt werd.  voor een bijzonder kijkje achter de schermen!]]></description>
      <guid>https://www.filmtheaterhilversum.nl/films/4177-knor+koning+worst+6.html</guid>
      <pubDate>Sat, 4 Feb 2023 06:56:38 +00:00</pubDate>
    </item>
    <item>
      <title><![CDATA[L'Innocent]]></title>
      <description><![CDATA[L'Innocent is een verrassende en originele feelgoodfilm van de Franse regisseur en acteur Louis Garrel. De film is een fascinerende mix van komisch drama en romantische actiefilm, met hoofdrollen van Louis Garrel (Le Redoutable) en Noémie Merlant (Les Olympiades). Als Abel (Garrel) ontdekt dat zijn moeder wil trouwen met een bajesklant, kost het hem moeite om deze Michel te vertrouwen. Maar het geluk van zijn moeder gaat boven alles. Samen met zijn beste vriendin Clémence (Merlant) houdt hij de boel in de gaten. Dan blijkt onverwacht dat zijn nieuwe stiefvader niet alleen Abel maar ook Clémence een heel nieuw perspectief kan bieden. Abel leert een heel andere kant van zichzelf kennen. L'Innocent ging in wereldpremière tijdens het Cannes Filmfestival en was de slotfilm van het Tapis Rouge Festival. ‘Een entertainende film met hartverwarmende humor’, aldus De Standaard.]]></description>
      <guid>https://www.filmtheaterhilversum.nl/films/4748-linnocent.html</guid>
      <pubDate>Sat, 4 Feb 2023 06:56:38 +00:00</pubDate>
    </item>
    <item>
      <title><![CDATA[Living]]></title>
      <description><![CDATA[Londen 1953. Williams (Bill Nighy), veteraan en ambtenaar, verliest zich in de bureaucratie van de wederopbouw van het Engeland na de Tweede Wereldoorlog. Terwijl het eindeloze papierwerk zich opstapelt, verneemt Williams dat hij niet meer lang te leven heeft.

Zijn diagnose dwingt Williams om zijn leven in handen te nemen, op zoek te gaan naar het geluk dat hij lang geleden verloor en een erfenis na te laten voor de volgende generatie. Living van regisseur Oliver Hermanus ('Moffie', 'The Endless River'), met Bill Nighy ('Love Actually') en Aimee Lou Wood ('Sex Education') in de hoofdrollen, is een remake van de Japanse film 'Ikiru' van Akira Kurosawa. De film ging in wereldpremière tijdens Sundance en oogstte er lovende kritieken.]]></description>
      <guid>https://www.filmtheaterhilversum.nl/films/4681-living.html</guid>
      <pubDate>Sat, 4 Feb 2023 06:56:38 +00:00</pubDate>
    </item>
    <item>
      <title><![CDATA[Mascotte]]></title>
      <description><![CDATA[Met zijn steeds radicaler wordende gedrag brengt tiener Jerry niet alleen zichzelf maar zijn hele familie in gevaar.

Jerry lijkt op het eerste gezicht een hele normale tiener. Hij woont met zijn alleenstaande moeder Abbey en jongere zus in een rustige kustplaats en helpt in een instelling voor verstandelijk gehandicapten. Maar Jerry, die is geboren met een mismaakt gebit, voelt zich diep van binnen eenzaam en gefrustreerd. Hij zoekt daarvoor een uitlaatklep door deel te nemen aan illegale hooligangevechten. Wanneer Abbey, die hem altijd onvoorwaardelijke, maar ook overdadige liefde heeft gegeven, meer en meer loslaat, knapt er iets. Jerry’s gedrag wordt zo radicaal dat hij daarmee niet alleen zichzelf maar de stabiliteit van het hele gezin ontwricht. Mascotte is de tweede auteursfilm van Remy van Heugten die hoge ogen gooide met Gluckauf (vier Gouden Kalveren, waaronder Beste Regie en Beste Film). In Mascotte vertelt hij een indringend verhaal over de beklemmende relatie tussen een zoon en moeder in een disfunctioneel gezin, afgezet tegen een maatschappij waarin - aangejaagd door sociale media - krachten als geweld, pornografie en mannelijke dominantie de mensen in een ijzige greep houden.]]></description>
      <guid>https://www.filmtheaterhilversum.nl/films/4808-mascotte.html</guid>
      <pubDate>Sat, 4 Feb 2023 06:56:39 +00:00</pubDate>
    </item>
    <item>
      <title><![CDATA[Meet Me in the Bathroom (Niet ondertiteld)]]></title>
      <description><![CDATA[Een fascinerende reis door de muziekscene van New York rond de millenniumwisseling, met nooit eerder vertoonde beelden van destijds beginnende rockbands als Yeah Yeah Yeahs, The Strokes, Interpol en LCD Soundsystem

Deze muziekdocumentaire kijkt als een tijdmachine terug naar de wereld vanaf eind jaren '90 en vertelt het verhaal over hoe een nieuwe generatie artiesten New York als muziekstad opnieuw op de kaart heeft gezet.Na de hoogtijdagen van disco en punk in de jaren zeventig en tachtig van de vorige eeuw, leek de muziekscene in New York te zijn doodgebloed. Maar rond het aanbreken van de 21ste eeuw (en het derde millennium) borrelde het toch weer, met name in Brooklyn. Aan de hand van frontmannen en één frontvrouw van destijds opkomende bands wordt in deze documentaire een beeld geschetst van een nieuwe muziekgeneratie.Geïnspireerd op het gelijknamige boek van Lizzy Goodman.]]></description>
      <guid>https://www.filmtheaterhilversum.nl/films/4807-meet+me+in+the+bathroom+niet+ondertiteld.html</guid>
      <pubDate>Sat, 4 Feb 2023 06:56:39 +00:00</pubDate>
    </item>
    <item>
      <title><![CDATA[Movies that Matter on Tour: Butterfly Vision (Engels ondertiteld)]]></title>
      <description><![CDATA[Iedere maand presenteert Movies that Matter in samenwerking met de lokale Amnesty International-groep een speciale voorstelling van een film over mensenrechtenthema’s met een nagesprek. In februari vertonen we het Oekraïnse ‘Butterfly Vision’.

Na twee maanden als krijgsgevangene keert de Oekraïense militair Lilia terug naar haar man en familie. Maar het lukt haar niet aan haar trauma te ontsnappen, en bovendien blijkt ze zwanger van een van haar bewakers. Toch weigert Lilia een slachtoffer te zijn. Rauw drama, indrukwekkend geacteerd.De Oekraïense dronepiloot Lilia – bijnaam ‘Vlinder’ – komt vrij na twee maanden als krijgsgevangene van pro-Russische separatisten in de regio Donbas. Haar bejubelde vrijlating wordt live op tv uitgezonden en ze wordt een nationale held, maar als snel daalt de realiteit in. Haar overbezorgde moeder heeft geen idee hoe ze haar moet ondersteunen, en haar man Tokha lukt het niet om een nieuwe band op te bouwen.Als blijkt dat Lilia zwanger is nadat ze in gevangenschap is verkracht, trekt ze zich ogenschijnlijk helemaal terug in zichzelf. Ondertussen raakt Tokha steeds sterker betrokken bij een extreemrechtse knokploeg die Roma-kampen aanvalt. Maar ook al lijkt Lilia stoïcijns en gedeprimeerd, ze is vastbesloten zichzelf te bevrijden. Vertoond in de officiële selectie in Cannes 2022. Met een zeer indrukwekkende rol van Rita Burkovska, die Lilia’s geestelijke nood én haar volharding uitbeeldt met een ingehouden angst en kwetsbaarheid.]]></description>
      <guid>https://www.filmtheaterhilversum.nl/films/4797-movies+that+matter+on+tour+butterfly+vision+engels+ondertiteld.html</guid>
      <pubDate>Sat, 4 Feb 2023 06:56:39 +00:00</pubDate>
    </item>
    <item>
      <title><![CDATA[Pannenkoeken & Pyjamafilm: Kleine All (6+)]]></title>
      <description><![CDATA[Op dinsdagochtend 28 februari kun je in je pyjama lekker pannenkoeken komen eten en daarna naar Kleine All. Je mag in je leukste pyjama komen ontbijten met onbeperkt pannenkoeken en ranja.Grootouders, vaders en moeders zijn natuurlijk ook van harte welkom, zij krijgen bij de pannenkoek een kopje koffie of thee. Na het ontbijt vertonen we de film. Ontbijten, oftewel pannenkoeken eten - kan vanaf 9.45 uur en de film start om 10.30 uur. Kaartjes voor de pannenkoeken, ranja & film kosten €12,50.

Op een eenzame zomervakantie wordt de introverte All (11) overgehaald om op te treden als een menselijke antenne voor zijn oude UFO-geobsedeerde buurman die denkt dat er een enorme invasievloot vanuit de ruimte onderweg is. Maar wat ze vinden is niet bepaald een enorme invasievloot. Wanneer de gammele antenne constructie instort, wordt All maar ternauwernood gered door het buitenaardse meisje Britney, die een schoolproject doet over de primitieve mensheid. Nu moet All haar helpen thuis te komen, terwijl ze gefascineerd raakt door dit kleine voorbeeld van de menselijke soort: waarom blijft deze jongen zeggen dat het goed met hem gaat, ook al zijn zijn ouders net gescheiden. Is dat hoe alle kleine mensen werken?]]></description>
      <guid>https://www.filmtheaterhilversum.nl/films/4793-pannenkoeken+pyjamafilm+kleine+all+6.html</guid>
      <pubDate>Sat, 4 Feb 2023 06:56:39 +00:00</pubDate>
    </item>
    <item>
      <title><![CDATA[Presque]]></title>
      <description><![CDATA[In deze innemende roadmovie ontdekken twee mannen dat ze niet zo veel van elkaar verschillen als ze hadden gedacht.

★★★★ "Alexandre Jollien is grappig, maar bovenal autentiek" - NRCIgor heeft een lichamelijke beperking. Hij bezorgt biologische groenten, woont zelfstandig en is erg in filosofie geïnteresseerd. Door een ongeluk komt hij in contact met begrafenisondernemer Louis. Igor ziet in de gestreste Louis een goede vriend, maar die hoopt echter snel van hem af te zijn. Als Igor zich verstopt in de lijkwagen waarmee Louis naar Zuid-Frankrijk moet, volgt een bijzondere reis. Hoofdrolspelers Alexandre Jollien (die zelf een beperking heeft) en Bernard Campan schreven en regisseerden de film zelf. Een ware feelgoodfilm die in de voetsporen treedt van ‘Intouchables’ en ‘Hors Normes’.]]></description>
      <guid>https://www.filmtheaterhilversum.nl/films/4737-presque.html</guid>
      <pubDate>Sat, 4 Feb 2023 06:56:40 +00:00</pubDate>
    </item>
    <item>
      <title><![CDATA[Snow and the Bear]]></title>
      <description><![CDATA[Perfect voor koude winterdagen: een meeslepend, kil moordmysterie in een winters, afgelegen dorp in Turkije.

★★★★ "Hypnotiserende thriller" - de VolkskrantIn een klein grensstadje lijkt de winter dit jaar eindeloos te duren. Door hevige sneeuwval zijn de wegen geblokkeerd en het gerucht gaat dat beren vroeg uit de winterslaap zijn opgestaan en een aantal dieren in de buurt hebben gedood. Aslı is een jonge verpleegster uit de hoofdstad die onlangs is aangesteld in het kleine dorp. Wanneer een lokale bewoner, Hasan, vermist raakt in de nacht dat ze ruzie met hem heeft, bevindt Aslı zich al snel middenin een spel van verstrengelde machtsverhoudingen, geheimen en twijfel. Dit debuut van Turkse regisseur Selcen Ergun, met scherp oog voor de ongelijke verhoudingen tussen mannen en vrouwen in Turkije, werd op het Toronto International Film Festival lovend ontvangen.]]></description>
      <guid>https://www.filmtheaterhilversum.nl/films/4739-snow+and+the+bear.html</guid>
      <pubDate>Sat, 4 Feb 2023 06:56:40 +00:00</pubDate>
    </item>
    <item>
      <title><![CDATA[The Banshees of Inisherin]]></title>
      <description><![CDATA[Padraic (Colin Farrell) en Colm (Brendan Gleeson) belanden in een moeilijke situatie wanneer Colm plotseling besluit hun vriendschap te verbreken.

★★★★★ "Martin McDonagh combineert feilloos komedie en drama, tegen de achtergrond van een Ierse burgeroorlog" - NRC★★★★ "Het ingetogen samenspel van Collin Farrell en Brendan Gleeson is fantastisch" - de VolkskrantPadraic kan niet begrijpen waarom de vriendschap eenzijdig is opgezegd en probeert deze te redden. De gebeurtenissen escaleren als Colm een drastisch ultimatum stelt om zijn voornemen tot het beëindigen van de vriendschap aan de wat simpele Padraic duidelijk te maken. Deze tragikomische film over vriendschap tussen mannen van regisseur Martin McDonagh (‘In Bruges’, 'Three Billboards Outside Ebbing, Missouri') ontving lovende kritieken op het filmfestival van Venetië, waar Colin Farrell de prijs voor beste acteur won. Onlangs met Farrell tevens de Golden Globe voor beste acteur in ontvangst nemen.]]></description>
      <guid>https://www.filmtheaterhilversum.nl/films/4646-the+banshees+of+inisherin.html</guid>
      <pubDate>Sat, 4 Feb 2023 06:56:40 +00:00</pubDate>
    </item>
    <item>
      <title><![CDATA[The Fabelmans]]></title>
      <description><![CDATA[De kleine Sammy Fabelman groeit op in Arizona in de jonge jaren na het einde van de Tweede Wereldoorlog. Reeds in zijn kindertijd heeft hij een grote passie gevonden in de cinema en maakt hij films met zijn vrienden. Hij voelt zich hierin gesteund door zijn moeder, een bedreven pianiste. Zijn vader is informaticus wiens collega Benny de rol van oom voor Sammy en zijn zussen op zich neemt. Deze familiedynamiek leidt uiteindelijk tot spanningen die doorsijpelen in de audiovisuele creaties van Sammy. Hartverwarmende coming-of-age van grootmeester Steven Spielberg – en tegelijk zijn ode aan film.]]></description>
      <guid>https://www.filmtheaterhilversum.nl/films/4715-the+fabelmans.html</guid>
      <pubDate>Sat, 4 Feb 2023 06:56:40 +00:00</pubDate>
    </item>
    <item>
      <title><![CDATA[The Proof of the Pudding]]></title>
      <description><![CDATA[Aan de vooravond van de restauratie en transformatie van het Centraal Beheer complex van Herman Hertzberger in Apeldoorn, portretteert filmmaker Patrick Minks Hertzberger om met hem de sociale en architectonische waarde van en de toekomstplannen voor het structuralistisch bouwwerk te onderzoeken. De titel van de film is ontleend aan Hertzbergers bewering dat de transformatie ‘the proof of the pudding’ zal zijn. Een succesvolle transformatie zal eindelijk de meerwaarde onthullen van wat Hertzberger beschouwt als het kernprincipe van het structuralisme: het aanpassingsvermogen.Centraal Beheer, dat bekend staat als het eerste democratische kantoorgebouw, werd geroemd om zijn tussenruimtes, waar kantoormedewerkers zich een plek konden eigen maken en informeel met elkaar konden communiceren. Het blijken juist deze sociale ruimtes die de aantrekkelijkheid voor ontwikkelaars beperken omdat de ruimtes zich moeilijk laten aanpassen. Zou Winy Maas een plan kunnen maken dat de essentie van het ontwerp van Hertzberger overeind houdt en tegelijkertijd de investeerders tevreden weet te stellen? 'The Proof of the Pudding' is een boeiende kijk op een architect die werkt aan het behoud zijn nalatenschap en zijn idealen.]]></description>
      <guid>https://www.filmtheaterhilversum.nl/films/4659-the+proof+of+the+pudding.html</guid>
      <pubDate>Sat, 4 Feb 2023 06:56:41 +00:00</pubDate>
    </item>
    <item>
      <title><![CDATA[Triangle of Sadness]]></title>
      <description><![CDATA[Na 'The Square' is Ruben Östlund terug met het wellicht wel even briljante 'The Triangle of Sadness', waarmee hij op het filmfestival in Cannes de Gouden Palm in de wacht sleepte, en tijdens de European Film Awards maar liefst drie prijzen: beste film beste regisseur en beste scenarioschrijver.

★★★★★ "Een heel grappige komedie met veel om op na te kauwen" - NRC★★★★ "Fantastisch georkestreerd onsmakelijk geheel" - de Volkskrant★★★★ "Hilarische en fijn-vileine satire" - VPRO CinemaDe modellen Carl en Yaya worden uitgenodigd voor een luxe cruise met aan boord een bont gezelschap aan rijke passagiers, waaronder een Russische oligarch, Britse wapenhandelaars en een eigenzinnige, alcoholische, Marx-citerende kapitein. In eerste instantie oogt alles als de perfecte Instagram post, maar er is een hevige storm op komst. De cruise eindigt catastrofaal en het koppel strandt met een groep miljardairs en een schoonmaakster op een onbewoond eiland. In een strijd om te overleven wordt de hiërarchie volledig op zijn kop gezet.]]></description>
      <guid>https://www.filmtheaterhilversum.nl/films/4371-triangle+of+sadness.html</guid>
      <pubDate>Sat, 4 Feb 2023 06:56:41 +00:00</pubDate>
    </item>
    <item>
      <title><![CDATA[Trois couleurs: Rouge (re-release)]]></title>
      <description><![CDATA[Het derde deel van de Trois couleurs-trilogie waarin Kieślowski refereert naar de drie idealen van de Franse revolutionaire periode: vrijheid, gelijkheid en broederschap. Fotomodel Valentine rijdt op straat een herdershond aan. Ze brengt het gewonde dier naar de eigenaar, een gepensioneerde rechter. Hij is een zonderling man die stiekem de mensen in zijn omgeving begluurt. Na de eerste stroeve ontmoeting groeit hun affectie, ondanks het grote leeftijdsverschil. De film werd genomineerd voor de Gouden Palm in Cannes en kreeg 3 Oscarnominaties: Beste Regie, Scenario, Cinematografie.]]></description>
      <guid>https://www.filmtheaterhilversum.nl/films/4708-trois+couleurs+rouge+re+release.html</guid>
      <pubDate>Sat, 4 Feb 2023 06:56:41 +00:00</pubDate>
    </item>
    <item>
      <title><![CDATA[White Balls on Walls]]></title>
      <description><![CDATA[Het Stedelijk Museum in Amsterdam wil inclusiever en diverser worden maar dat gaat niet zomaar. In White Balls on Walls toont Vos van binnenuit hoe de nieuwe directeur Rein Wolfs en zijn team dit maatschappelijk delicate, urgente en ongemakkelijke veranderingsproces aangaan op de werkvloer en binnen de kunstcollectie.

Na de voorstelling op donderdag 2 februari om 19.00 uur is regisseur Sarah Vos te gast voor een nagesprek. Klik  om kaarten te kopen voor deze vertoning. De leus ‘Meet The Icons of Modern Art’ wordt van de glazen wand van het Stedelijk Museum in Amsterdam afgekrabd. Want wie zijn die iconen van de moderne kunst eigenlijk? Wie bepaalt dat en ten koste van wie? In 2019, toen regisseur Sarah Vos begon te filmen voor deze documentaire, was zo’n 90 procent van de kunst in het Stedelijk gemaakt door witte mannen. Dat moet anders, vinden directeur Rein Wolfs en het Stedelijk Museum. Maar dat dat simpeler gezegd is dan gedaan, blijkt als Vos hem en zijn team volgt in hun streven naar meer diversiteit in de collectie en het personeelsbestand. De camera registreert achter de schermen hoe dit proces ongemakkelijke en schurende vragen oproept. Mag je een schilderij nog ‘De prostituees’ noemen? Moet je bij het beoordelen van kunst naar de huidskleur of het geslacht van de kunstenaar kijken? En hoe ga je om met pers die dat ‘overdreven politiek correct’ noemt? 'White Balls on Walls' is meer dan alleen een kijkje achter de schermen van een museum. Het is een tijdsdocument dat de worsteling weergeeft die veel Nederlandse instellingen en bedrijven momenteel doormaken.]]></description>
      <guid>https://www.filmtheaterhilversum.nl/films/4814-white+balls+on+walls.html</guid>
      <pubDate>Sat, 4 Feb 2023 06:56:41 +00:00</pubDate>
    </item>
  </channel>
</rss>
