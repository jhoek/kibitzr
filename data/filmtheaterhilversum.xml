<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[A Man Called Otto - Laatste kans]]></title>
      <description><![CDATA[Komisch drama over de Otto Anderson (Tom Hanks), die ondanks zijn vastgeroeste gewoonten een bijzondere vriendschap opbouwt met zijn extraverte buren. Amerikaanse remake van de verfilming van de Zweedse bestseller 'Een man die Ove heet'.

Otto Anderson is een norse weduwnaar met vastgeroeste gewoonten die weinig geduld heeft met de mensen in zijn omgeving en het liefst met rust gelaten wordt. Wanneer er een druk jong gezin naast hem komt wonen, krijgt hij te maken met de goedgebekte en hoogzwangere Marisol. Uiteindelijk ontstaat er een wonderlijke vriendschap die Otto’s leven op zijn kop zet en hem dwingt zich open te stellen voor anderen. Een grappig, hartverwarmend verhaal dat laat zien dat sommige gezinnen bepaald geen alledaagse achtergrond hebben. 'A Man Called Otto' werd geregisseerd door Marc Forster ('Finding Neverland'). In deze film komt het thema zelfmoord voor.]]></description>
      <guid>https://www.filmtheaterhilversum.nl/films/4825-a+man+called+otto+laatste+kans.html</guid>
      <pubDate>Tue, 21 Mar 2023 06:57:22 +00:00</pubDate>
    </item>
    <item>
      <title><![CDATA[Aftersun]]></title>
      <description><![CDATA[★★★★★ ‘Magistraal’ – ★★★★★ ‘Meesterlijk’ –   ★★★★★ ‘Magnifiek’ –  De jonge tiener Sophie en haar dertigjarige vader Calum gaan op vakantie naar een Turkse badplaats waar ze zwemmen, poolen, zonnebaden en luieren. Terwijl er voor de beginnende puber een nieuwe wereld opengaat, worstelt Calum buiten het zicht van Sophie met de zwaarte van het leven. Twintig jaar later vormen Sophies tedere herinneringen aan deze vakantie een krachtig en hartverscheurend portret van hun relatie, waarbij ze probeert de donkere kant van haar liefdevolle vader te begrijpen.]]></description>
      <guid>https://www.filmtheaterhilversum.nl/films/4768-aftersun.html</guid>
      <pubDate>Tue, 21 Mar 2023 06:57:22 +00:00</pubDate>
    </item>
    <item>
      <title><![CDATA[De Matthäus Passion - De complete uitvoering van Reinbert de Leeuw]]></title>
      <description><![CDATA[Op veler verzoek nogmaals bij ons te zien: de integrale uitvoering van de Matthäus Passion. Het is Cherry Duyns’ complete registratie van de aangrijpende uitvoering in De Nieuwe Kerk, gedirigeerd door Reinbert de Leeuw. Deze film is het vervolg op de succesvolle documentaire ‘De Matthäus Missie van Reinbert de Leeuw’.

Met solisten Joanne Lunn (sopraan), Delphine Galou (alt), Christopher Watson (tenor), Tomáš Král (bas), Andreas Wolf (Christus), Benedikt Kristjánsson (evangelist), Holland Baroque, het Nederlands Kamerkoor en het Roder Jongenskoor. Concertmeester: Judith Steenbrink.‘Bij Reinbert de Leeuws Matthäus tellen beleving en muzikale waarheid, die altijd plooibaar is.' Frits van der Waa, de Volkskrant]]></description>
      <guid>https://www.filmtheaterhilversum.nl/films/2911-de+matthaus+passion+de+complete+uitvoering+van+reinbert+de+leeuw.html</guid>
      <pubDate>Tue, 21 Mar 2023 06:57:22 +00:00</pubDate>
    </item>
    <item>
      <title><![CDATA[Dicht bij Vermeer]]></title>
      <description><![CDATA[Het melkmeisje en Meisje met de parel zijn wereldberoemd, maar wat weten we van de man die ze maakte? Geen zelfportretten, geen brieven, geen aantekeningen; een klein oeuvre is alles wat Johannes Vermeer naliet. Er worden ruim dertig schilderijen aan hem toegeschreven, waarvan de meeste zich buiten Nederland bevinden.

★★★★ ‘Een kunstdocumentaire op hoog niveau’ –‘De passie van de experts spat van het scherm’ – ‘Een meeslepende documentaire’ –In februari 2023 komt een groot aantal Vermeers ‘thuis’ voor wat de grootste Vermeertentoonstelling ooit moet worden. In 'Dicht bij Vermeer' volgt filmmaker Suzanne Raes de betrokken conservatoren in hun missie dit voor elkaar te krijgen: ze willen het verhaal van Vermeer op een nieuwe, completere manier vertellen. Maar musea die een Vermeer bezitten laten hun kwetsbare publiekslievelingen niet graag gaan. Het vereist stille diplomatie en innovatief transport om ze over te halen. Voor Gregor Weber, wereldwijd vermaard Vermeerkenner is deze tentoonstelling het sluitstuk van zijn carrière. De tentoonstelling over zijn lievelingsschilder is zijn grote droom: “Zoiets kan je blik op de werkelijkheid voorgoed veranderen.”Door moderne scantechnieken is het onderzoek naar Vermeer het laatste decennium in een stroomversnelling gekomen. In de film kijken we mee hoe een aantal topschilderijen van Vermeer verflaag na verflaag minutieus wordt onderzocht. Zo dringen we langzaam door in het hoofd van de schilder, proberen zijn beslissingen te begrijpen en er ook achter te komen hoe het kan dat Vermeer de werkelijkheid zo anders in beeld bracht dan zijn tijdgenoten. Nieuwe resultaten leveren opwindende conclusies op: Abbie Vandivere, hoofd restaurator van het Mauritshuis, weet met haar team onbekende feiten over Meisje met de parel naar boven te krijgen. Gaandeweg komen we steeds meer te weten over hoe Vermeer werkte, wat zijn eigen aanpassingen waren en wat die van anderen en leggen we iets van het geheim van de meester bloot.Via de nieuwe ontdekkingen en een aantal hartstochtelijke liefhebbers toont deze film het werk van Vermeer zowel in de stappen die hij maakte als op de vierkante millimeter. Dicht bij Vermeer is een film over de liefde voor schilderkunst en de anatomie van een schildergenie.Suzanne Raes won een Gouden Kalf voor haar korte documentaire De tegenprestatie, ontving een IDFA Audience Award voor 'Boudewijn de Groot – Kom nader', terwijl haar zwemfilm 0,03 seconde een Kristallen Film kreeg. Verder maakte Raes recent onder meer 'Twee mannen', 'Jochem Myjer – Nog eentje dan' en 'Ganz: How I Lost My Beetle'.]]></description>
      <guid>https://www.filmtheaterhilversum.nl/films/4805-dicht+bij+vermeer.html</guid>
      <pubDate>Tue, 21 Mar 2023 06:57:22 +00:00</pubDate>
    </item>
    <item>
      <title><![CDATA[Everything Everywhere All at Once [Extended Edition]]]></title>
      <description><![CDATA[Ter ere van de maar liefst 11 (!) Oscarnominaties die de film kreeg brengen we 'Everything Everywhere All at Once' nog één keer terug naar onze filmzaal - maar dan als een extended edition met een director's introduction voorafgaand aan de film, en na afloop een hilarische blooper-reel.

'Everything Everywhere All at Once' is reeds een enorme hit in de VS. Naast verbluffende bezoekersaantallen wordt de film ook overladen met sensationele recensies en daarmee gebombardeerd tot één van de must-see films van afgelopen jaar.Evelyn heeft samen met haar man Waymond een onsuccesvolle wasserette, een rebellerende dochter en een belastingaangifte die maar niet lijkt te eindigen. Precies op het moment dat het allemaal te veel wordt, verscheurt het universum in een oneindig aantal universums en is Evelyn niet langer alleen een wasserettehouder, maar ook internationaal bekende filmster, kungfu-meester, chef-kok en misschien wel de held die iedereen al die tijd nodig had.Hoofdrolspeelster Michelle Yeoh (‘Crouching Tiger, Hidden Dragon’, ‘Crazy Rich Asians’) spat van het scherm in deze originele, bizarre en heerlijke feelgood komedie met science fictiontrekjes, die een lust is voor het oog en ook een gevoelige snaar weet te raken.]]></description>
      <guid>https://www.filmtheaterhilversum.nl/films/4333-everything+everywhere+all+at+once+extended+edition.html</guid>
      <pubDate>Tue, 21 Mar 2023 06:57:23 +00:00</pubDate>
    </item>
    <item>
      <title><![CDATA[Hilversum Bezet en Bevrijd 1940-1945]]></title>
      <description><![CDATA[Ter gelegenheid van Bevrijdingsdag brengen we op vrijdag 5 mei 'Hilversum Bezet en Bevrijd, 1940 - 1945' terug in onze filmzaal. Voorafgaand aan de film geeft Pieter Hoogenraad (historicus en één van de regisseurs van de film) een inleiding.

‘Hilversum Bezet en Bevrijd, 1940-1945’ is een film die een indrukwekkend beeld geeft van het dagelijkse leven in Hilversum tijdens de Duitse bezetting. Speciale aandacht krijgt de uitbundige wijze waarop de inwoners in mei 1945 hun bevrijders verwelkomen. De film bevat nooit eerder vertoonde filmbeelden, die werden opgenomen door Theo Uden Masman, de oprichter en leider van de bigband The Ramblers.Zijn opnames lagen jaren op zolder en zijn onlangs weer tevoorschijn gekomen. Ze tonen hoe de Hilversummers de oorlog doorkomen. Bij gebrek aan benzine spannen ze paarden voor hun auto’s. En in de bossen kappen zij bomen voor brandhout. Maar ook zijn er fragmenten te zien uit de Polygoonjournaals. Die leggen de nadruk op de ‘weldaden’ van de NSB. Na vijf jaar komt er een einde aan de bezetting en vieren de Hilversummers feest. De Canadese bevrijders in het Corversbos delen hun voedsel met de hongerige Hilversumse jeugd.‘Hilversum Bezet en Bevrijd, 1940-1945’ is een productie van de Hilversumse Historische Kring Albertus Perk. De film is gemaakt en geregisseerd door Ed van Mensch, Pieter Hoogenraad, Rients Slippens, Johan Commu.]]></description>
      <guid>https://www.filmtheaterhilversum.nl/films/4237-hilversum+bezet+en+bevrijd+1940+1945.html</guid>
      <pubDate>Tue, 21 Mar 2023 06:57:23 +00:00</pubDate>
    </item>
    <item>
      <title><![CDATA[Kleine All (6+)]]></title>
      <description><![CDATA[All vindt het heel vervelend dat zijn ouders gaan scheiden, maar hij weet niet hoe hij dat zeggen moet. Dan komt er hulp uit heel onverwachte hoek. Een buitenaards meisje in een klein ruimteschip kan zijn gedachten lezen. Tegelijkertijd moet All het meisje redden uit handen van een gemene schurk in deze leuke animatiefilm met veel grappige figuren.]]></description>
      <guid>https://www.filmtheaterhilversum.nl/films/4839-kleine+all+6.html</guid>
      <pubDate>Tue, 21 Mar 2023 06:57:23 +00:00</pubDate>
    </item>
    <item>
      <title><![CDATA[Klondike]]></title>
      <description><![CDATA[17 juli 2014 staat te boek als een van de zwartste dagen in de luchtvaartgeschiedenis. Die donderdag werd Malaysia Airlines Flight 17 (MH17), die van Amsterdam naar Kuala Lumpur vloog, boven het oosten van Oekraïne, uit de lucht geschoten door pro-Russische separatisten. Een tragedie die in Hilversum enorme gevolgen had: vele slachtoffers waren afkomstig uit onze stad.

★★★★ ‘Het verpletterende Oekraïense anti-oorlogsdrama ‘Klondike’ beleefde zijn première vóór de invasie / Gorbach verbindt feit met fictie, de vliegramp en de oorlog met persoonlijk drama’ – ★★★★ ‘De film is wreed en onthutsend, omdat oorlog wreed en onthutsend is’ –Niemand van de 298 inzittenden overleefde de crash. 17 juli 2014 is tevens de dag waarop Klondike begint. Op het land bij de boerderij van Irka en Tolik ligt een brokstuk van het vliegtuig. Bovendien heeft een slecht gerichte raket van de separatisten een groot gat in hun huis geslagen. Vluchten zo lang het nog kan, zou je denken. Toch niet, juist vanwege de noodlottige gebeurtenissen wil de hoogzwangere Irka in de woning blijven. Haar licht ontvlambare echtgenoot vindt echter dat een vrouw in haar toestand zo snel mogelijk uit het oorlogsgebied moet vertrekken. De boodschap van de film zit heel knap in het allerlaatste shot van de film verstopt. Klondike toont een huiveringwekkende realiteit en laat de kijker min of meer uitgeteld achter.]]></description>
      <guid>https://www.filmtheaterhilversum.nl/films/4804-klondike.html</guid>
      <pubDate>Tue, 21 Mar 2023 06:57:23 +00:00</pubDate>
    </item>
    <item>
      <title><![CDATA[Leila's Brothers]]></title>
      <description><![CDATA[★★★★ ‘Ragfijne psychologische ontleding van een gezin’ – ★★★★ ‘Imposant familie-epos. Vooral de langzaam escalerende familieruzies leveren grootse cinema op, in chaotische maar tegelijk puntgave scènes’ – ★★★★ ‘Wervelend Iraans familiedrama ‘Leila’s brothers’ zet het Iraanse patriarchaat te kijk’ – Leila wijdt haar leven aan de zorg voor haar ouders en vier broers. In een land dat in de greep is van internationale economische sancties, gaat ook haar gezin gebukt onder de schulden. Terwijl de familie probeert de eindjes aan elkaar te knopen, ontdekt Leila dat haar vader zijn erfenis verstopt om de nieuwe patriarch te worden van de plaatselijke clan.Leila’s Brothers is een Iraans familiedrama en tevens de derde film van de 32-jarige regisseur Saeed Roustaee ('Just 6.5').]]></description>
      <guid>https://www.filmtheaterhilversum.nl/films/4773-leilas+brothers.html</guid>
      <pubDate>Tue, 21 Mar 2023 06:57:24 +00:00</pubDate>
    </item>
    <item>
      <title><![CDATA[Love Life]]></title>
      <description><![CDATA[★★★★ ‘Fraai, intiem melodrama’ – ★★★★ ‘Net als Fukada’s andere films is Love Life niet alleen voor fijnproevers’ – ★★★★ ‘Een klein psychologisch drama over het omgaan met grote emoties’ – Taeko woont met haar man Jiro en haar zesjarige zoontje Keita uit een vorig huwelijk in een kleine flat in de stad. Hoewel Jiro’s ouders om de hoek wonen, is de familieband niet hecht: ze hebben moeite met het huwelijk en wensen een eigen kleinzoon. Als na een tragisch ongeluk de biologische, dove vader van Keita weer opduikt, raakt de familie nog meer ontregeld. Gedreven door pijn en schuldgevoel stort Taeko zich op het helpen van haar oude liefde, hetgeen haar relatie met Jiro onvermijdelijk op het spel zet. In Love Life schijnt de getalenteerde regisseur Kôji Fukada opnieuw zijn licht op de complexiteit van menselijke relaties en het omgaan met grote emoties als liefde en verdriet. Het bitterzoete drama werd geselecteerd voor de competitie van Filmfestival Venetië en internationaal door de filmpers bejubeld.]]></description>
      <guid>https://www.filmtheaterhilversum.nl/films/4848-love+life.html</guid>
      <pubDate>Tue, 21 Mar 2023 06:57:24 +00:00</pubDate>
    </item>
    <item>
      <title><![CDATA[Mon Crime]]></title>
      <description><![CDATA[Jaren ’30, Parijs. Als de jonge actrice Madeleine wordt beschuldigd van moord op een beroemde filmproducent, lijkt haar carrière al voorbij nog voordat het echt begonnen is.

★★★★ ‘Isabelle Huppert stormt in de hoogste versnelling door de film als voormalige filmster die zich door niemand de wil laat opleggen’ – ★★★★ ‘Smakelijk absurde misdaadkomedie’ – Met de hulp van haar beste vriendin en advocate Pauline kan ze echter bewijzen dat ze uit zelfverdediging handelde. Het blijkt het begin van een nieuw en zeer succesvol hoofdstuk in haar leven. Tot de waarheid aan het licht komt…]]></description>
      <guid>https://www.filmtheaterhilversum.nl/films/4863-mon+crime.html</guid>
      <pubDate>Tue, 21 Mar 2023 06:57:24 +00:00</pubDate>
    </item>
    <item>
      <title><![CDATA[Nummer achttien]]></title>
      <description><![CDATA[Het onwaarschijnlijke verhaal van een kunstenaar wiens leven wordt gered door zijn eigen minderwaardigheidscomplex.

★★★★ ‘Een unieke, speelse en tedere film’ – ★★★★ ‘een prikkelend, met niets vergelijkbaar egodocument’ – t‘Een poëtische compositie die net zo onverwacht is als het leven kan zijn’ – Nummer achttien - the breath of life is het waargebeurde verhaal van Guido van der Werve: een video en performance-kunstenaar die wereldwijd succes heeft met videokunstwerken waarin hij de confrontatie met het leven opzoekt. Daarnaast is hij klassiek pianist, componeert hij muziek, schaakt hij op hoog niveau, en rent hij ultramarathons. Het is een bijzonder leven, dat genadeloos tot stilstand komt wanneer Van der Werve in 2016 bijna zijn leven verliest bij een zwaar verkeersongeval. Hij loopt traumatisch hersenletsel op, ligt een maand in coma; de artsen zien het somber in. Maar dankzij de buitengewone conditie van zijn lichaam en geest weet hij op wonderbaarlijke wijze te herstellen. In Nummer achttien, door de kunstenaar ‘autofictie’ genoemd, rekent hij definitief af met het frustrerende revalidatieproces. Een proces dat opvallend veel parallellen met zijn ingewikkelde jeugd vertoont.Omdat mensen de jonge Guido altijd vertelden dat hij een abnormaal kind was, ging hij, naar eigen zeggen, enorm overcompenseren. Eén ding is zeker: als hij wat meer was geweest zoals alle andere mensen, had hij het niet kunnen navertellen. Nummer achttien is niet alleen een poëtisch zelfonderzoek, maar ook een ode aan alle buitenbeentjes.]]></description>
      <guid>https://www.filmtheaterhilversum.nl/films/4895-nummer+achttien.html</guid>
      <pubDate>Tue, 21 Mar 2023 06:57:24 +00:00</pubDate>
    </item>
    <item>
      <title><![CDATA[Onder het Maaiveld]]></title>
      <description><![CDATA[★★★★ ‘Fascinerende nieuwe documentaire van De nieuwe wildernis-regisseur Verkerk’ – ★★★ ‘Spectaculaire kijk op een onderaards rijk’ – ‘Een film vol details over het ecosysteem onder je voeten’ – Ontdek de ongeziene wereld onder onze voeten.De makers van 'De Nieuwe Wildernis' en 'De Wilde Stad' gaan ondergronds. De film Onder Het Maaiveld maakt het ongeziene gezien. Naast de wereld boven de grond bevolkt door planten, insecten en vogels, maar vooral door mensen, bevindt zich een tweede wereld: een ondergrondse gemeenschap van wortels, larven, wormen, schimmels, bacteriën, amoeben en geleedpotigen. Het bestaan van deze wereld zal niemand verrassen, maar dat al het leven in die microkosmos druk met elkaar communiceert is ronduit verbazingwekkend. Er zitten meer levende wezens in één theelepel gezonde grond dan er mensen op aarde zijn. De film vertelt het verhaal en de ontwikkeling van een groepje stedelingen die op een klein stukje grond, net buiten de grote stad, aan de slag gaan met het realiseren van een droom. Werkend in de tuin vangen ze slechts een glimp op van deze verborgen wereld. Het blijft lastig om er volledig in door te dringen. Terwijl je met je handen in de grond zit kom je tot nieuwe inzichten en met de geur van verse aarde in je neus begin je te beseffen dat er onder je voeten misschien nog wel meer tuin is dan daarboven. Sterker nog: zonder dat wemelende leven onder het maaiveld zou het bovengrondse leven helemaal niet bestaan.]]></description>
      <guid>https://www.filmtheaterhilversum.nl/films/4786-onder+het+maaiveld.html</guid>
      <pubDate>Tue, 21 Mar 2023 06:57:24 +00:00</pubDate>
    </item>
    <item>
      <title><![CDATA[Saint Omer]]></title>
      <description><![CDATA[Saint Omer is een onthutsende en aangrijpende film over de twijfels die met moederschap gepaard gaan en over het aanhoudende racisme in Frankrijk.

★★★★★ ‘Een moderne Medea, en meer’ – ★★★★ ‘Fascinerende film over moederschap, klasse, en etnische en culturele verschillen’ – a‘Een beheerste en indrukwekkende film’ – De jonge schrijver Rama reist naar Saint Omer om het proces te volgen van Laurence Coly, een Senegalese immigrantenmoeder die terechtstaat voor de moord op haar baby. Rama is zelf zwanger en ontdekt veel parallellen tussen haar en Laurence. Saint Omer is een onthutsende en aangrijpende film over de twijfels die met het moederschap gepaard gaan en over het aanhoudende racisme in Frankrijk.]]></description>
      <guid>https://www.filmtheaterhilversum.nl/films/4778-saint+omer.html</guid>
      <pubDate>Tue, 21 Mar 2023 06:57:25 +00:00</pubDate>
    </item>
    <item>
      <title><![CDATA[Tár]]></title>
      <description><![CDATA[Op zaterdag 25 februari om 21.00 uur en woensdag 1 maart om 20.45 uur draaien we voorpremières van de fantastische nieuwe film van Todd Field, die genomineerd is voor maar liefst zes Oscars. Cate Blanchett is fenomenaal als fictieve dirigente Lydia Tár; een personage zo goed neergezet dat je bijna gelooft dat ze echt bestaat.

★★★★★ ‘In het grandioos goede ‘Tár’ worden de regels en afgronden van de macht minutieus verkend. Cate Blanchett speelt de rol van in opspraak geraakte dirigent met virtuositeit én tragiek.’ –★★★★★ ‘Een ijzersterke Cate Blanchett in de titelrol. Na de slottitels zou je de film het liefst direct opnieuw zien. En nog eens’ – ★★★★★ ‘Cate Blanchett is exceptioneel als Lydia Tár in Todd Fields woest indrukwekkende verhaal over de ondergang van een briljant dirigent’ – ★★★★★ ‘Cate Blanchett is weergaloos als dirigent in Tár’ –  ★★★★★ ‘Fenomenaal’ – Deze eerste vrouwelijke dirigent van het Berlin Philharmoniker heeft een onnavolgbaar talent, is meedogenloos wreed en laat nu en dan haar oog vallen op jonge vrouwelijk musici. 'Tár' begint als het machtsmisbruik Lydia begint te achtervolgen.Regisseur Todd Field (‘Little Children’) en Blanchett vormen een magisch duo. Ze creëren op zo’n geloofwaardige manier een karakter met menselijke aspecten waardoor je een volledig beeld krijgt van de persoon, haar talent én haar valkuilen. Onder andere  nam 'Tár' op in zijn lijst van beste films van afgelopen jaar.]]></description>
      <guid>https://www.filmtheaterhilversum.nl/films/4592-tar.html</guid>
      <pubDate>Tue, 21 Mar 2023 06:57:25 +00:00</pubDate>
    </item>
    <item>
      <title><![CDATA[The Banshees of Inisherin]]></title>
      <description><![CDATA[Padraic (Colin Farrell) en Colm (Brendan Gleeson) belanden in een moeilijke situatie wanneer Colm plotseling besluit hun vriendschap te verbreken.

★★★★★ "Martin McDonagh combineert feilloos komedie en drama, tegen de achtergrond van een Ierse burgeroorlog" - NRC★★★★ "Het ingetogen samenspel van Collin Farrell en Brendan Gleeson is fantastisch" - de VolkskrantPadraic kan niet begrijpen waarom de vriendschap eenzijdig is opgezegd en probeert deze te redden. De gebeurtenissen escaleren als Colm een drastisch ultimatum stelt om zijn voornemen tot het beëindigen van de vriendschap aan de wat simpele Padraic duidelijk te maken. Deze tragikomische film over vriendschap tussen mannen van regisseur Martin McDonagh (‘In Bruges’, 'Three Billboards Outside Ebbing, Missouri') ontving lovende kritieken op het filmfestival van Venetië, waar Colin Farrell de prijs voor beste acteur won. Onlangs met Farrell tevens de Golden Globe voor beste acteur in ontvangst nemen.]]></description>
      <guid>https://www.filmtheaterhilversum.nl/films/4646-the+banshees+of+inisherin.html</guid>
      <pubDate>Tue, 21 Mar 2023 06:57:25 +00:00</pubDate>
    </item>
    <item>
      <title><![CDATA[The Whale]]></title>
      <description><![CDATA['The Whale' is een aangrijpend drama met een fenomenale comeback van acteur Brendan Fraser ('The Mummy' Trilogy, 'Crash') als vader, die probeert opnieuw contact te maken met zijn vervreemde tienerdochter, gespeeld door rising star Sadie Sink ('Stranger Things').

★★★★ ‘Weergaloos acteerduet’ – de Volkskrant★★★★ ‘Zonder meer aangrijpend’ – VPRO Cinema★★★★ – Algemeen Dagblad‘In ‘The Whale’ speelt Brendan Fraser de rol van zijn leven’ – NRC HandelsbladOscargenomineerde regisseur Darren Aronofsky ('Black Swan', 'Requiem for a Dream') schetst een ontroerend portret van een man die zijn leven opnieuw betekenis wil geven. Charlie (Brendan Fraser) leeft teruggetrokken en geeft Engelse les online. Hij heeft ernstig overgewicht en lijkt alles in zijn leven te zijn kwijt geraakt. Toch probeert Charlie, vol hoop, het contact met zijn 17-jarige dochter Ellie (Sadie Sink) te herstellen. Maar die neemt het hem kwalijk dat hij zijn gezin in de steek heeft gelaten. Langzaamaan ontdekken we hoe Charlie de man geworden is die we zien, en hoe hij hoopt toch een vader voor Ellie te kunnen zijn. 'The Whale' is zowel hartverwarmend als hartverscheurend. Aronofsky maakt je onderdeel van een leven waar je van weg wilt kijken, maar dat je tot tranen toe beroert. 'Fraser gives the performance of a lifetime' ().]]></description>
      <guid>https://www.filmtheaterhilversum.nl/films/4751-the+whale.html</guid>
      <pubDate>Tue, 21 Mar 2023 06:57:26 +00:00</pubDate>
    </item>
    <item>
      <title><![CDATA[To Leslie]]></title>
      <description><![CDATA[★★★★ ‘De film heeft gelukkig geen tijd voor clichés’ – ★★★★ ‘Andrea Riseborough is volstrekt geloofwaardig als de verwelkte Leslie’ – ★★★ ‘Als verhaal biedt To Leslie weinig verrassingen’ – ★★★ ‘Andrea Riseborough verdient en kreeg voor haar hoofdrol in verslavingsdrama ‘To Leslie’ een Oscarnominatie’ – Leslie, een alleenstaande moeder in Texas, wint de loterij. Het prijzengeld is al snel op, en ze ontdekt dat ze alles heeft verloren wat haar dierbaar is. Jaren later, wanneer Leslie niet alleen meer met haar charmes weg kan komen en ze haar dieptepunt heeft bereikt, vecht ze om haar leven weer op de rails te krijgen. Gebaseerd op ware gebeurtenissen.]]></description>
      <guid>https://www.filmtheaterhilversum.nl/films/4843-to+leslie.html</guid>
      <pubDate>Tue, 21 Mar 2023 06:57:26 +00:00</pubDate>
    </item>
  </channel>
</rss>
