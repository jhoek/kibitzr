<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[Allelujah]]></title>
      <description><![CDATA[Dit warme, ontroerende en komische drama over ouder worden, maar niet bij de pakken neerzitten was een enorme bioscoophit in Engeland. De Beth, een klein ziekenhuis, wordt met sluiting bedreigd. Dat laten personeel, bewoners en vrijwilligers niet zomaar gebeuren. Met een fenomenale cast, waaronder Judi Dench, Jennifer Saunders, Julia McKenzie, David Bradley en Derek Jacobi als patiënten.

Zuster Gilpin (Saunders) en dokter Valentine zorgen met hart en ziel voor de patiënten in het regionale ziekenhuis. Sluiting dreigt want alles moet efficiënter. Een lokale nieuwsploeg komt filmen hoe de huldiging van zuster Gilpin voorbereid wordt, zodat men kan zien wat er op het spel staat. Het koor oefent, de speech is voorbereid en iedereen hoopt dat het een groot feest wordt. Daar kan toch niks mis gaan? Regisseur Richard Eyre ('The Children Act', 'Notes on a Scandal') viert met 'Allelujah' de wilskracht van de patiënten en eert de diepe betrokkenheid van het personeel in de gezondheidszorg. De film is gebaseerd op het succesvolle toneelstuk van Alan Bennett ('The Lady in the Van', 'The History Boys').]]></description>
      <guid>https://www.filmtheaterhilversum.nl/films/4996-allelujah.html</guid>
      <pubDate>Sun, 18 Jun 2023 06:56:51 +00:00</pubDate>
    </item>
    <item>
      <title><![CDATA[Böse Spiele Rimini Sparta]]></title>
      <description><![CDATA[In 'Rimini' (2022) en 'Sparta' (2022) volgde Ulrich Seidl de levens van twee broers: Richie en Ewald. Richie is een schlagerzanger die zijn beste tijd gehad heeft maar nog altijd geliefd is bij hordes middelbare vrouwelijke fans, die voor een zacht prijsje ook op zijn seksuele aandacht kunnen rekenen. Ewald is een technicus die in Roemenië woont en worstelt met zijn pedofiele gevoelens. Sinds hij aan het project begon, wilde Seidl deze twee verhalen al in één film verwerken – en nu is het eindelijk zo ver!

Het resultaat, 'Böse Spiele Rimini Sparta', biedt een hele andere ervaring van de twee verhalen. Dit werk is veel verstandelijker; het is in eerste plaats een ideeënfilm. In het eerste deel, dat zich in de winter afspeelt, worden de twee verhaallijnen nauw verweven. Ze spiegelen en vullen elkaar aan om tot een vreselijk sombere visie te komen op de verloren jeugd als geestestoestand. Het tweede deel, dat zich in de zomer afspeelt, draait om Ewald en zijn spartaanse fantasieën, die hij samen met een groep jongens uitleeft in een fort dat ze bouwen. Dit wordt nu opgevat als een sublimatie van zijn vaders obsessie voor het Duitse fascisme, waardoor hij naziliederen en -slogans scandeert, terwijl hij zich verder bijna niets herinnert (en de vader van de jongens zijn zoon tegen Ewald probeert op te zetten door hem op brute wijze te “instrueren” het kwaad te omarmen). Dit resulteert in een meer verontrustende, troosteloze en trieste, maar in veel opzichten ook een rijkere, versie van het project.]]></description>
      <guid>https://www.filmtheaterhilversum.nl/films/5010-bose+spiele+rimini+sparta.html</guid>
      <pubDate>Sun, 18 Jun 2023 06:56:51 +00:00</pubDate>
    </item>
    <item>
      <title><![CDATA[Cesária Évora]]></title>
      <description><![CDATA[Intieme documentaire over 'de diva op blote voeten', wereldster Cesária Évora.

★★★★ ‘Fans van Cesária Évora zullen vanaf de eerste minuut worden meegevoerd door dit intieme, bijzonder liefdevolle en goudeerlijke portret’ –★★★★ ‘Het mooiste aan de docu is natuurlijk de stem van Évora zelf, die ruim baan krijgt’ – Wereldberoemde performer Cesária Évora in een nieuwe en intieme documentaire. Met nooit eerder vertoonde beelden en inzichten in het leven van de zanger, volgt de film de strijd en het succes van de Barefoot Diva. Haar stem bracht haar van armoede naar sterrendom, maar haar enige droom was om vrij te zijn.]]></description>
      <guid>https://www.filmtheaterhilversum.nl/films/5003-cesaria+evora.html</guid>
      <pubDate>Sun, 18 Jun 2023 06:56:52 +00:00</pubDate>
    </item>
    <item>
      <title><![CDATA[L'Origine du Mal]]></title>
      <description><![CDATA[Wanneer de mysterieuze Stéphane plotseling contact zoekt met haar tot nu toe onbekende en puissant rijke vader, rijst de vraag: is zij wel wie ze zegt dat ze is?

De vijfenveertigjarige Stéphane werkt in een conservenfabriek, maar bevindt zich plotseling in de wereld van de ultrarijken wanneer ze contact zoekt met haar vervreemde vader, een miljardair. In het luxe familiehuis leert ze ook de andere vrouwen in zijn leven kennen en komen langzaamaan de duistere familiegeheimen aan het licht.  Maar is Stéphane eigenlijk wel wie ze zegt dat ze is?]]></description>
      <guid>https://www.filmtheaterhilversum.nl/films/5031-lorigine+du+mal.html</guid>
      <pubDate>Sun, 18 Jun 2023 06:56:52 +00:00</pubDate>
    </item>
    <item>
      <title><![CDATA[No Dogs or Italians Allowed]]></title>
      <description><![CDATA[No Dogs or Italians Allowed is een hartveroverende, magisch originele stoplotion film over de Italiaanse grootouders van regisseur Alain Ughetto, die met vallen en opstaan zich ontworstelen aan de armoede om geluk en welvaart te vinden in Frankrijk.

★★★★  ‘Een monumentje voor Italiaanse migranten in Frankrijk’ –★★★★ ‘Een liefdevolle ode aan de eerste generatie immigranten’ – Met humor en warmte vertelt Ughetto via zijn grootmoeder Cesira het epos van zijn familie. Zij belandt op de berg door haar liefde voor Luigi, een van de 11 kinderen uit een Ughetto familie. Grond is er schaars en het eten dus ook. Luigi en zijn broers vertrekken dan ook elke winter naar Frankrijk en Zwitserland, om daar het zware werk te doen. Er worden kinderen geboren, nieuwe liefdes gevierd, huizen gebouwd en ondertussen droomt iedereen van een beter bestaan. Filmmaker Alain Ughetto combineert poëzie en realisme in een originele en persoonlijke animatiestijl, en tekent zo een warme, humorvolle ode aan zijn Italiaanse familie.]]></description>
      <guid>https://www.filmtheaterhilversum.nl/films/4874-no+dogs+or+italians+allowed.html</guid>
      <pubDate>Sun, 18 Jun 2023 06:56:52 +00:00</pubDate>
    </item>
    <item>
      <title><![CDATA[Sparta]]></title>
      <description><![CDATA[Ewald is jaren geleden naar Roemenië verhuisd. Nu hij in de 40 is, wil hij met een schone lei beginnen. Hij verlaat zijn vriendin en trekt naar het binnenland. Samen met enkele jongens uit de buurt transformeert hij een vervallen schoolgebouw, zodat de lokale kinderen van deze nieuwe plek kunnen genieten. De overige dorpsbewoners zijn echter achterdochtig en confronteren Ewald met de bittere waarheid.'Sparta' is onderdeel van het tweeluik dat Seidl maakte over twee broers: in 'Rimini' portretteerde hij volkszanger Richie Bravo, 'Sparta' volgt het leven van zijn broer Ewald. In juni vertonen we eveneens 'Böse Spiele Rimini Sparta', waarin beide films samengevoegd zijn. 'Böse Spiele Rimini Sparta' zal eveneens bij ons te zien zijn: kijk  voor speeltijden.]]></description>
      <guid>https://www.filmtheaterhilversum.nl/films/5007-sparta.html</guid>
      <pubDate>Sun, 18 Jun 2023 06:56:52 +00:00</pubDate>
    </item>
    <item>
      <title><![CDATA[Stars at Noon]]></title>
      <description><![CDATA[★★★★ ‘Stars at Noon’ schetst broeierige intimiteit in de hel, of het paradijs, van Midden-Amerika –  ★★★★ ‘Claire Denis is een meester in het wegsnijden van de laatste vetrandjes van een plot tot er niets dan suggestieve blikken resten’ –Een Amerikaanse journaliste die voor een klus in Nicaragua is, komt door het verliezen van haar paspoort vast te zitten in het land. Als ze een charismatische Engelsman ontmoet, blijkt dat niet alleen het begin van een passionele relatie, maar ook haar beste kans op ontsnapping. Ze komt er echter al snel achter, dat hij nog meer gevaar loopt dan zij…]]></description>
      <guid>https://www.filmtheaterhilversum.nl/films/4987-stars+at+noon.html</guid>
      <pubDate>Sun, 18 Jun 2023 06:56:53 +00:00</pubDate>
    </item>
    <item>
      <title><![CDATA[Utama]]></title>
      <description><![CDATA[Een film die in oogverblindende beelden de desastreuze invloed van klimaatverandering op traditioneel levende volken laat zien. UTAMA is een zachte en prachtig geschoten film met een onheilspellende boodschap.

★★★★ ‘Schitterend camerawerk (…) Dat Grisi van oorsprong een fotograaf is, kun je zien aan de adembenemende beeldcomposities’ – ★★★★ ‘Beeldschoon docudrama ‘Utama’ ontpopt zich tot ontroerend liefdesverhaal’ – Utama opent met het verbluffend mooie beeld van een oudere man die naar de zon loopt die goudkleurig boven de bergen oprijst. Dit is Virginio, wiens verweerde gezicht zo gebarsten is als de aarde onder zijn voeten. Virginio brengt zijn dagen door met het zwerven over de verschroeide hoogvlakte van het Andesgebergte in Bolivia, terwijl hij zijn kudde pluizige lama's laat grazen. Hij en zijn vrouw Sisa leven zonder stromend water en zonder stroom.Het is Sisa's taak om water te halen, terwijl Virginio de lama's laat grazen. Het probleem is echter dat er geen regen meer in de regio valt en de sneeuw zich niet meer op bergtoppen laat zien. De dorpsbron is inmiddels opgedroogd. 'De tijd is moe geworden', zegt een vriend tegen Virginio om de droogte te verklaren. Maar de waarheid is dat klimaatverandering het leven ondraaglijk maakt – niet dat er ooit over de opwarming van de aarde wordt gesproken.]]></description>
      <guid>https://www.filmtheaterhilversum.nl/films/5023-utama.html</guid>
      <pubDate>Sun, 18 Jun 2023 06:56:53 +00:00</pubDate>
    </item>
  </channel>
</rss>
