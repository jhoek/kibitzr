<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[A Man Called Otto]]></title>
      <description><![CDATA[Komisch drama over de Otto Anderson (Tom Hanks), die ondanks zijn vastgeroeste gewoonten een bijzondere vriendschap opbouwt met zijn extraverte buren. Amerikaanse remake van de verfilming van de Zweedse bestseller 'Een man die Ove heet'.

Otto Anderson is een norse weduwnaar met vastgeroeste gewoonten die weinig geduld heeft met de mensen in zijn omgeving en het liefst met rust gelaten wordt. Wanneer er een druk jong gezin naast hem komt wonen, krijgt hij te maken met de goedgebekte en hoogzwangere Marisol. Uiteindelijk ontstaat er een wonderlijke vriendschap die Otto’s leven op zijn kop zet en hem dwingt zich open te stellen voor anderen. Een grappig, hartverwarmend verhaal dat laat zien dat sommige gezinnen bepaald geen alledaagse achtergrond hebben. Geregisseerd door Marc Forster ('Finding Neverland').]]></description>
      <guid>https://www.filmtheaterhilversum.nl/films/4825-a+man+called+otto.html</guid>
      <pubDate>Wed, 15 Feb 2023 06:56:46 +00:00</pubDate>
    </item>
    <item>
      <title><![CDATA[Alejandro Jodorowsky: Fando y lis (1968)]]></title>
      <description><![CDATA[Vanaf 23 februari brengen we het werk van de Chileens-Franse cultregisseur Alejandro Jodorowsky terug in onze filmzalen.

Jodorowsky’s regiedebuut is een uiterst ambitieuze en kenmerkend excessieve adaptatie van een controversieel toneelstuk van de excentrieke toneelschrijver Ferando Arrabal. De film staat al gelijk bol van een aantal van zijn meest waanzinnige scènes, geschoten in rauw zwart-wit. De film toont de reis van de jonge Fando en haar verlamde geliefde Lis langs een aantal surrealistische taferelen in hun zoektocht naar de betoverde stad Tar.]]></description>
      <guid>https://www.filmtheaterhilversum.nl/films/4794-alejandro+jodorowsky+fando+y+lis+1968.html</guid>
      <pubDate>Wed, 15 Feb 2023 06:56:46 +00:00</pubDate>
    </item>
    <item>
      <title><![CDATA[Arts in Cinema: Raphael Revealed (SENVER)]]></title>
      <description><![CDATA[Op maandag 6 maart om 11.00 uur vertonen we voor leden van SENVER de Arts in Cinema documentaire Raphael Revealed. Voor deze voorstelling zijn tevens tickets inclusief lunch (€10 toeslag) te koop. Deze kaarten zijn tot uiterlijk donderdag 2 maart te koop aan onze kassa of via onze website.

Met meer dan tweehonderd meesterwerken, waaronder schilderijen en tekeningen, waarvan er meer dan honderd voor het eerst zijn samengebracht, viert deze grote tentoonstelling het leven en werk van Raffaello Sanzio da Urbino.Met ongeëvenaarde bruiklenen van het Louver, Uffizi, National Gallery of Art, het Prado Museum en meer, bieden de tentoonstelling en deze film een ongekende kans om de breedte van Raphael's vaardigheid, creativiteit en vindingrijkheid te zien.Bekroond regisseur Phil Grabsky geeft een frisse kijk op deze grootheid uit de Renaissance, en laat zien waarom hij wordt beschouwd als een van de grootste aller tijden. De film gaat over zijn leven in Rome, en bevat unieke beelden van het oude Rome dat zo'n grote invloed had, waaronder zeldzame beelden van Nero's Gouden Huis dat Raphael persoonlijk bezocht.Raphael was meer dan alleen maar een schilder. Hij was een van de meest buitengewone kunstenaars van de Renaissance, maar wordt vaak verkeerd begrepen of gemythologiseerd. Aan de hand van deze buitengewone tentoonstelling in Rome laat deze film Raphael voor het eerst echt zien.]]></description>
      <guid>https://www.filmtheaterhilversum.nl/films/4836-arts+in+cinema+raphael+revealed+senver.html</guid>
      <pubDate>Wed, 15 Feb 2023 06:56:46 +00:00</pubDate>
    </item>
    <item>
      <title><![CDATA[Babylon - Laatste kans]]></title>
      <description><![CDATA[Regisseur Damien Chazelle (‘La La Land’, ‘Whiplash’) is na het maken van Netflix-serie ‘The Eddy’ eindelijk terug met een nieuwe film die zich afspeelt in het Los Angeles van de jaren ’20.

★★★★ "Lofzang op en afrekening met de filmindustrie" - de Volkskrant★★★★ "Dynamische, uitputtende ondergangsfantasie van Hollywood" - NRC★★★★ "Wervelend spektakelstuk van regisseur Chazelle" - VPRO CinemaIn dit tijdperk kwam de filmindustrie in  Hollywood op volle stoom. Manny Torres (Diego Calva) wil er alles aan doen om onderdeel te worden van de magische filmindustrie. Te midden van excessieve feesten vol drugs, seks en waanzin werkt hij zich omhoog tot 'studio executive' bij een prestigieuze filmstudio. Hij valt als een blok voor actrice Nellie LaRoy (Margot Robbie), die met haar grote mond en zelfvertrouwen volop rollen in de zogenaamde ‘talkies’ (films met geluid) weet te bemachtigen. De al veel bekendere acteur Jack Conrad (Brad Pitt) is na het zoveelste huwelijk juist onderweg naar de vergetelheid - lukt het Nellie en Manny zich staande te houden in Hollywood, waar drank-, drugs- en gokverleidingen voortdurend op de loer liggen? 'Babylon' is een wervelende, uitbundige blik op de opkomst van de filmindustrie vol verwijzingen naar de pre-code cinema.]]></description>
      <guid>https://www.filmtheaterhilversum.nl/films/4721-babylon+laatste+kans.html</guid>
      <pubDate>Wed, 15 Feb 2023 06:56:46 +00:00</pubDate>
    </item>
    <item>
      <title><![CDATA[De Acht Bergen - Laatste kans]]></title>
      <description><![CDATA[De Acht Bergen (naar de bestseller Le Otto Montagne van Paolo Cognetti) vertelt het verhaal van de bijzondere vriendschap tussen de stadse Pietro en Bruno; een jongen uit de Italiaanse bergen.

In hun levenslange zoektocht naar geluk zwerft Pietro de wereld over terwijl Bruno trouw blijft aan zijn berg. Ondanks hun totaal verschillende levens, blijft de vriendschap uit hun kinderjaren ogenschijnlijk onverwoestbaar. Een film over liefde tussen mensen, opgroeien, eenzaamheid, houvast, familierelaties en verknochtheid aan een streek.]]></description>
      <guid>https://www.filmtheaterhilversum.nl/films/4678-de+acht+bergen+laatste+kans.html</guid>
      <pubDate>Wed, 15 Feb 2023 06:56:47 +00:00</pubDate>
    </item>
    <item>
      <title><![CDATA[De Koninklijke Republiek]]></title>
      <description><![CDATA[In De Koninklijke Republiek krijgt de Spaans-Nederlandse filmmaker Carmen Cobos exclusief toegang tot een groep musici binnen het Koninklijk Concertgebouworkest: de slagwerk- en paukensectie. Ze spelen een ondersteunende rol, maar zijn absoluut onmisbaar.

Nooit in de schijnwerpers, het publiek merkt ze vooral op tijdens luide muziekpassages. Maar er schuilt meer achter deze getalenteerde mannen dan je op het eerste gezicht zou denken. De vaardigheden van deze groep zijn zo divers en uniek, dat in het 135-jarig bestaan van het orkest slechts 26 musici virtuoos genoeg werden geacht om deel uit te kunnen maken van dit team. Hun speciale status geeft ze de vrijheid om hun eigen instrumenten te kiezen, hun eigen ruimte te beheren en de muziek op hun eigen manier te interpreteren. Daarom noemde de wereldberoemde dirigent Bernard Haitink ze “De republiek van het het slagwerk”. Het is een genoegen om de groep te leren kennen via deze prachtig vormgegeven documentaire. Om te ontdekken hoeveel ze van hun vak houden, hoeveel ze om hun instrumenten geven en hoezeer ze hun onderlinge verbondenheid waarderen. Maar de aankomende pensionering van de eerste paukenist dreigt hun verworven bestaan te verstoren. Een nieuw groepslid, dat hen op alle niveaus moet matchen, moet worden gevonden, wat extra druk voegt aan een seizoen dat al is ontsierd door Covid-19 en geannuleerde concerten. Boeiend en onderhoudend, De Koninklijke Republiek is een feelgoodfilm over vriendschap, vakmanschap en muziek.]]></description>
      <guid>https://www.filmtheaterhilversum.nl/films/4787-de+koninklijke+republiek.html</guid>
      <pubDate>Wed, 15 Feb 2023 06:56:47 +00:00</pubDate>
    </item>
    <item>
      <title><![CDATA[De Matthäus Passion - De complete uitvoering van Reinbert de Leeuw]]></title>
      <description><![CDATA[Op veler verzoek nogmaals bij ons te zien: de integrale uitvoering van de Matthäus Passion. Het is Cherry Duyns’ complete registratie van de aangrijpende uitvoering in De Nieuwe Kerk, gedirigeerd door Reinbert de Leeuw. Deze film is het vervolg op de succesvolle documentaire ‘De Matthäus Missie van Reinbert de Leeuw’.

Met solisten Joanne Lunn (sopraan), Delphine Galou (alt), Christopher Watson (tenor), Tomáš Král (bas), Andreas Wolf (Christus), Benedikt Kristjánsson (evangelist), Holland Baroque, het Nederlands Kamerkoor en het Roder Jongenskoor. Concertmeester: Judith Steenbrink.‘Bij Reinbert de Leeuws Matthäus tellen beleving en muzikale waarheid, die altijd plooibaar is.' Frits van der Waa, de Volkskrant]]></description>
      <guid>https://www.filmtheaterhilversum.nl/films/2911-de+matthaus+passion+de+complete+uitvoering+van+reinbert+de+leeuw.html</guid>
      <pubDate>Wed, 15 Feb 2023 06:56:48 +00:00</pubDate>
    </item>
    <item>
      <title><![CDATA[EO]]></title>
      <description><![CDATA[De wereld is een mysterieuze plek wanneer deze gezien wordt door de ogen van een dier.

EO (“eee-ohhh”), een grijze ezel met melancholische ogen, ontmoet zowel goede als slechte mensen op zijn levenspad door het hedendaagse Polen en Italië. Hij ondergaat vreugde en pijn, de willekeur van het rad van fortuin, maakt van zijn geluk een ramp en zijn wanhoop dan weer een onverwachte meevaller. Maar in tegenstelling tot de mens, verliest hij nooit zijn onschuld. De Poolse legende Jerzy Skolimowski levert een visueel experimentele aanvulling op Robert Bresson’s zwart-wit drama ‘Au Hasard Balthazar’ uit 1966. 'EO' sleepte in 2022 de 'Jury Prize' op het Filmfestival van Cannes in de wacht.]]></description>
      <guid>https://www.filmtheaterhilversum.nl/films/4775-eo.html</guid>
      <pubDate>Wed, 15 Feb 2023 06:56:48 +00:00</pubDate>
    </item>
    <item>
      <title><![CDATA[Falcon Lake]]></title>
      <description><![CDATA[Falcon Lake is een teder maar tegelijkertijd huiveringwekkend verhaal over een eerste liefde.

De 14-jarige Bastien reist met zijn jongere broertje en moeder naar een huisje aan een meer op het platteland van Quebec. Ze brengen er de vakantie door met het gezin van haar moeders beste vriendin. Bastien is onder de indruk van de 16-jarige dochter Chloé, die ongegeneerd humeurig is en zich liefst onttrekt aan het toezicht van de volwassenen. Ondanks het leeftijdsverschil, is Chloé gecharmeerd van Bastien en nodigt ze hem uit op feestjes. Ze geniet er van hem bang te maken met verhalen over het kind dat op mysterieuze wijze omkwam in het Falcon Lake waar ze met Bastien gaat zwemmen. Het gerucht gaat dat de geest van het kind nog steeds in deze wateren rondwaart. Bastien, inmiddels verliefd op de wereldwijze Chloé, is bereid om zijn angsten te overwinnen en haar hart te veroveren. Een gebeurtenis aan het einde van de idyllische zomervakantie, veroorzaakt een cruciale wending in het leven van Bastien. De Canadese actrice Charlotte Le Bon weet in haar regiedebuut - gebaseerd op de graphic novel van Bastien Vivès - de sfeer van een lange landerige zomervakantie waarin van alles maar ook niets gebeurt uitstekend te treffen. De prachtig somber gefotografeerde setting van het duistere door bos omringde meer, de afwezigheid van volwassenen en de sterke score zorgen voor een griezelige spanning. De warme band tussen de personages en de turbulente gevoelens van de jongeren worden realistisch maar ook met humor neergezet door de jonge acteurs, Sara Montpetit in de rol van Chloé en Joseph Engel als Bastien.]]></description>
      <guid>https://www.filmtheaterhilversum.nl/films/4772-falcon+lake.html</guid>
      <pubDate>Wed, 15 Feb 2023 06:56:48 +00:00</pubDate>
    </item>
    <item>
      <title><![CDATA[Hilversum Bezet en Bevrijd 1940-1945]]></title>
      <description><![CDATA[Ter gelegenheid van Bevrijdingsdag brengen we op vrijdag 5 mei 'Hilversum Bezet en Bevrijd, 1940 - 1945' terug in onze filmzaal. Voorafgaand aan de film geeft Pieter Hoogenraad (historicus en één van de regisseurs van de film) een inleiding.

‘Hilversum Bezet en Bevrijd, 1940-1945’ is een film die een indrukwekkend beeld geeft van het dagelijkse leven in Hilversum tijdens de Duitse bezetting. Speciale aandacht krijgt de uitbundige wijze waarop de inwoners in mei 1945 hun bevrijders verwelkomen. De film bevat nooit eerder vertoonde filmbeelden, die werden opgenomen door Theo Uden Masman, de oprichter en leider van de bigband The Ramblers.Zijn opnames lagen jaren op zolder en zijn onlangs weer tevoorschijn gekomen. Ze tonen hoe de Hilversummers de oorlog doorkomen. Bij gebrek aan benzine spannen ze paarden voor hun auto’s. En in de bossen kappen zij bomen voor brandhout. Maar ook zijn er fragmenten te zien uit de Polygoonjournaals. Die leggen de nadruk op de ‘weldaden’ van de NSB. Na vijf jaar komt er een einde aan de bezetting en vieren de Hilversummers feest. De Canadese bevrijders in het Corversbos delen hun voedsel met de hongerige Hilversumse jeugd.‘Hilversum Bezet en Bevrijd, 1940-1945’ is een productie van de Hilversumse Historische Kring Albertus Perk. De film is gemaakt en geregisseerd door Ed van Mensch, Pieter Hoogenraad, Rients Slippens, Johan Commu.]]></description>
      <guid>https://www.filmtheaterhilversum.nl/films/4237-hilversum+bezet+en+bevrijd+1940+1945.html</guid>
      <pubDate>Wed, 15 Feb 2023 06:56:48 +00:00</pubDate>
    </item>
    <item>
      <title><![CDATA[Keuzefilm Joep Dohmen: La Belle Époque]]></title>
      <description><![CDATA[Op dinsdag 28 februari om 21.00 uur vertonen we eenmalig La Belle Époque, de keuzefilm van Hilversum in Gesprek-gast Joep Dohmen. Als je terug kon gaan naar de goeie ouwe tijd, zou het daar dan beter zijn? Dat ontdekt Victor, een gedesillusioneerde zestiger in een relatiecrisis wiens leven compleet op zijn kop gezet wordt als hij Antoine ontmoet, een briljante ondernemer die aan zijn klanten de mogelijkheid biedt terug te keren naar het tijdperk van hun keuze. Uiterst originele, komische en romantische Franse film die reeds op vele filmfestivals tot publieksfavoriet is verkozen.

Victor besluit de meest memorabele week uit zijn leven te herbeleven, die waarin hij veertig jaar geleden zijn grote liefde Marianne voor het eerst ontmoette. De setting is een gezellig buurtcafé uit de jaren zeventig, waar iedereen rookt als een ketter. Victor heeft het al snel zo naar z’n zin dat hij het liefst zou blijven in deze tijd zonder mobiele telefoons, internet en andere moderne gemakken... ‘La belle époque’ – met heerlijk acteerwerk van Daniel Auteuil als de charmante en goedlachse Victor en Fanny Ardant als zijn grote liefde -is een vertederend liefdesverhaal met een uiterst gedurfd concept en sprankelt tot het eind.]]></description>
      <guid>https://www.filmtheaterhilversum.nl/films/3108-keuzefilm+joep+dohmen+la+belle+epoque.html</guid>
      <pubDate>Wed, 15 Feb 2023 06:56:48 +00:00</pubDate>
    </item>
    <item>
      <title><![CDATA[L'Innocent]]></title>
      <description><![CDATA[L'Innocent is een verrassende en originele feelgoodfilm van de Franse regisseur en acteur Louis Garrel. De film is een fascinerende mix van komisch drama en romantische actiefilm, met hoofdrollen van Louis Garrel (Le Redoutable) en Noémie Merlant (Les Olympiades). Als Abel (Garrel) ontdekt dat zijn moeder wil trouwen met een bajesklant, kost het hem moeite om deze Michel te vertrouwen. Maar het geluk van zijn moeder gaat boven alles. Samen met zijn beste vriendin Clémence (Merlant) houdt hij de boel in de gaten. Dan blijkt onverwacht dat zijn nieuwe stiefvader niet alleen Abel maar ook Clémence een heel nieuw perspectief kan bieden. Abel leert een heel andere kant van zichzelf kennen. L'Innocent ging in wereldpremière tijdens het Cannes Filmfestival en was de slotfilm van het Tapis Rouge Festival. ‘Een entertainende film met hartverwarmende humor’, aldus De Standaard.]]></description>
      <guid>https://www.filmtheaterhilversum.nl/films/4748-linnocent.html</guid>
      <pubDate>Wed, 15 Feb 2023 06:56:49 +00:00</pubDate>
    </item>
    <item>
      <title><![CDATA[Living - Laatste kans]]></title>
      <description><![CDATA[Londen 1953. Williams (Bill Nighy), veteraan en ambtenaar, verliest zich in de bureaucratie van de wederopbouw van het Engeland na de Tweede Wereldoorlog. Terwijl het eindeloze papierwerk zich opstapelt, verneemt Williams dat hij niet meer lang te leven heeft.

Zijn diagnose dwingt Williams om zijn leven in handen te nemen, op zoek te gaan naar het geluk dat hij lang geleden verloor en een erfenis na te laten voor de volgende generatie. Living van regisseur Oliver Hermanus ('Moffie', 'The Endless River'), met Bill Nighy ('Love Actually') en Aimee Lou Wood ('Sex Education') in de hoofdrollen, is een remake van de Japanse film 'Ikiru' van Akira Kurosawa. De film ging in wereldpremière tijdens Sundance en oogstte er lovende kritieken.]]></description>
      <guid>https://www.filmtheaterhilversum.nl/films/4681-living+laatste+kans.html</guid>
      <pubDate>Wed, 15 Feb 2023 06:56:49 +00:00</pubDate>
    </item>
    <item>
      <title><![CDATA[No Bears]]></title>
      <description><![CDATA[In parallelle liefdesverhalen krijgen twee stellen te maken met de sociale machtsstructuur waarin ze verkeren.

Tegelijkertijd raakt regisseur Jafar Panahi ongewild betrokken bij een politieke rel in het dorp als hij wordt gevraagd een foto te delen van een koppel in een verboden relatie. Het drama escaleert en al snel wordt duidelijk hoe ogenschijnlijk onschuldige artistieke acties, extreme gevolgen kunnen hebben.Geconfronteerd met zoveel uitdagingen, reflecteert Panahi over het onvermogen zijn thuisland Iran te verlaten. Hoewel het zo eenvoudig lijkt te zijn als midden in de nacht, ergens op een verlaten heuvel, simpelweg over een onzichtbare grens te stappen.]]></description>
      <guid>https://www.filmtheaterhilversum.nl/films/4766-no+bears.html</guid>
      <pubDate>Wed, 15 Feb 2023 06:56:49 +00:00</pubDate>
    </item>
    <item>
      <title><![CDATA[Nostalgia]]></title>
      <description><![CDATA[Na veertig jaar keert een man terug naar zijn geboorteplaats Napels, een plek vol herinneringen die hem maar niet loslaten.

Wanneer zakenman Felice terugkeert naar zijn geboorteplaats Napels om zijn bejaarde moeder te bezoeken, herontdekt hij de stad gevuld met eigen regels en gewoontes, maar ook vol herinneringen die hem nog steeds achtervolgen. Ondanks dat de lokale priester hem op het hart drukt zijn verleden te late rusten, zoekt Felice zijn jeugdvriend Oreste op, inmiddels een gevreesde maffiabaas.]]></description>
      <guid>https://www.filmtheaterhilversum.nl/films/4718-nostalgia.html</guid>
      <pubDate>Wed, 15 Feb 2023 06:56:49 +00:00</pubDate>
    </item>
    <item>
      <title><![CDATA[Pannenkoeken & Pyjamafilm: Kleine All (6+)]]></title>
      <description><![CDATA[Op dinsdagochtend 28 februari kun je in je pyjama lekker pannenkoeken komen eten en daarna naar Kleine All. Je mag in je leukste pyjama komen ontbijten met onbeperkt pannenkoeken en ranja.Grootouders, vaders en moeders zijn natuurlijk ook van harte welkom, zij krijgen bij de pannenkoek een kopje koffie of thee. Na het ontbijt vertonen we de film. Ontbijten, oftewel pannenkoeken eten - kan vanaf 9.45 uur en de film start om 10.30 uur. Kaartjes voor de pannenkoeken, ranja & film kosten €12,50.

Op een eenzame zomervakantie wordt de introverte All (11) overgehaald om op te treden als een menselijke antenne voor zijn oude UFO-geobsedeerde buurman die denkt dat er een enorme invasievloot vanuit de ruimte onderweg is. Maar wat ze vinden is niet bepaald een enorme invasievloot. Wanneer de gammele antenne constructie instort, wordt All maar ternauwernood gered door het buitenaardse meisje Britney, die een schoolproject doet over de primitieve mensheid. Nu moet All haar helpen thuis te komen, terwijl ze gefascineerd raakt door dit kleine voorbeeld van de menselijke soort: waarom blijft deze jongen zeggen dat het goed met hem gaat, ook al zijn zijn ouders net gescheiden. Is dat hoe alle kleine mensen werken?]]></description>
      <guid>https://www.filmtheaterhilversum.nl/films/4793-pannenkoeken+pyjamafilm+kleine+all+6.html</guid>
      <pubDate>Wed, 15 Feb 2023 06:56:49 +00:00</pubDate>
    </item>
    <item>
      <title><![CDATA[The Banshees of Inisherin]]></title>
      <description><![CDATA[Padraic (Colin Farrell) en Colm (Brendan Gleeson) belanden in een moeilijke situatie wanneer Colm plotseling besluit hun vriendschap te verbreken.

★★★★★ "Martin McDonagh combineert feilloos komedie en drama, tegen de achtergrond van een Ierse burgeroorlog" - NRC★★★★ "Het ingetogen samenspel van Collin Farrell en Brendan Gleeson is fantastisch" - de VolkskrantPadraic kan niet begrijpen waarom de vriendschap eenzijdig is opgezegd en probeert deze te redden. De gebeurtenissen escaleren als Colm een drastisch ultimatum stelt om zijn voornemen tot het beëindigen van de vriendschap aan de wat simpele Padraic duidelijk te maken. Deze tragikomische film over vriendschap tussen mannen van regisseur Martin McDonagh (‘In Bruges’, 'Three Billboards Outside Ebbing, Missouri') ontving lovende kritieken op het filmfestival van Venetië, waar Colin Farrell de prijs voor beste acteur won. Onlangs met Farrell tevens de Golden Globe voor beste acteur in ontvangst nemen.]]></description>
      <guid>https://www.filmtheaterhilversum.nl/films/4646-the+banshees+of+inisherin.html</guid>
      <pubDate>Wed, 15 Feb 2023 06:56:50 +00:00</pubDate>
    </item>
    <item>
      <title><![CDATA[The Fabelmans]]></title>
      <description><![CDATA[De kleine Sammy Fabelman groeit op in Arizona in de jonge jaren na het einde van de Tweede Wereldoorlog. Reeds in zijn kindertijd heeft hij een grote passie gevonden in de cinema en maakt hij films met zijn vrienden. Hij voelt zich hierin gesteund door zijn moeder, een bedreven pianiste. Zijn vader is informaticus wiens collega Benny de rol van oom voor Sammy en zijn zussen op zich neemt. Deze familiedynamiek leidt uiteindelijk tot spanningen die doorsijpelen in de audiovisuele creaties van Sammy. Hartverwarmende coming-of-age van grootmeester Steven Spielberg – en tegelijk zijn ode aan film.]]></description>
      <guid>https://www.filmtheaterhilversum.nl/films/4715-the+fabelmans.html</guid>
      <pubDate>Wed, 15 Feb 2023 06:56:50 +00:00</pubDate>
    </item>
    <item>
      <title><![CDATA[Triangle of Sadness - Laatste kans]]></title>
      <description><![CDATA[Na 'The Square' is Ruben Östlund terug met het wellicht wel even briljante 'The Triangle of Sadness', waarmee hij op het filmfestival in Cannes de Gouden Palm in de wacht sleepte, en tijdens de European Film Awards maar liefst drie prijzen: beste film beste regisseur en beste scenarioschrijver.

★★★★★ "Een heel grappige komedie met veel om op na te kauwen" - NRC★★★★ "Fantastisch georkestreerd onsmakelijk geheel" - de Volkskrant★★★★ "Hilarische en fijn-vileine satire" - VPRO CinemaDe modellen Carl en Yaya worden uitgenodigd voor een luxe cruise met aan boord een bont gezelschap aan rijke passagiers, waaronder een Russische oligarch, Britse wapenhandelaars en een eigenzinnige, alcoholische, Marx-citerende kapitein. In eerste instantie oogt alles als de perfecte Instagram post, maar er is een hevige storm op komst. De cruise eindigt catastrofaal en het koppel strandt met een groep miljardairs en een schoonmaakster op een onbewoond eiland. In een strijd om te overleven wordt de hiërarchie volledig op zijn kop gezet.]]></description>
      <guid>https://www.filmtheaterhilversum.nl/films/4371-triangle+of+sadness+laatste+kans.html</guid>
      <pubDate>Wed, 15 Feb 2023 06:56:50 +00:00</pubDate>
    </item>
    <item>
      <title><![CDATA[Trois couleurs: Blanc (re-release) - Laatste kans]]></title>
      <description><![CDATA[Het tweede deel van de Trois couleurs-trilogie waarin Kieślowski refereert naar de drie idealen van de Franse revolutionaire periode: vrijheid, gelijkheid en broederschap.

Hoofdpersoon in deze film waarin gelijkheid het thema is, is kapper Karol (Zbigniew Zamachowski). Hij gaat scheiden van zijn vrouw Dominique (Julie Delpy). Het huwelijk met de beeldschone Parisienne, met wie hij een kapsalon in de Franse hoofdstad bezat, strandde op Karols impotentie. Als dan ook nog die kapsalon in vlammen opgaat, vlucht hij naar Polen. 'Trois Couleurs: Blanc' won in 1994 op het Filmfestival van Berlijn de Zilveren beer voor Beste Regie.]]></description>
      <guid>https://www.filmtheaterhilversum.nl/films/4706-trois+couleurs+blanc+re+release+laatste+kans.html</guid>
      <pubDate>Wed, 15 Feb 2023 06:56:50 +00:00</pubDate>
    </item>
    <item>
      <title><![CDATA[Trois couleurs: Bleu (re-release) - Laatste kans]]></title>
      <description><![CDATA[Op zondag 22 januari om 14.00 uur houdt filmcriticus Hugo Emmerzael voorafgaand aan de vertoning van Trois couleurs: Bleu een inleiding over het werk van Kieślowski.

Het eerste deel van de Trois couleurs-trilogie waarin Kieślowski refereert naar de drie idealen van de Franse revolutionaire periode: vrijheid, gelijkheid en broederschap. Juliette Binoche speelt de rol van Julie, die na een tragisch verkeersongeval haar man en dochter verliest. Getraumatiseerd besluit ze alles achter te laten en een nieuw leven te beginnen. Haar man was echter bezig met een belangrijk muziekstuk en Julie is de enige persoon die kan helpen dit werk te voltooien. De film won onder meer drie Césars en de Gouden Leeuw op het Filmfestival van Venetië.]]></description>
      <guid>https://www.filmtheaterhilversum.nl/films/4707-trois+couleurs+bleu+re+release+laatste+kans.html</guid>
      <pubDate>Wed, 15 Feb 2023 06:56:51 +00:00</pubDate>
    </item>
    <item>
      <title><![CDATA[Trois couleurs: Rouge (re-release) - Laatste kans]]></title>
      <description><![CDATA[Het derde deel van de Trois couleurs-trilogie waarin Kieślowski refereert naar de drie idealen van de Franse revolutionaire periode: vrijheid, gelijkheid en broederschap. Fotomodel Valentine rijdt op straat een herdershond aan. Ze brengt het gewonde dier naar de eigenaar, een gepensioneerde rechter. Hij is een zonderling man die stiekem de mensen in zijn omgeving begluurt. Na de eerste stroeve ontmoeting groeit hun affectie, ondanks het grote leeftijdsverschil. De film werd genomineerd voor de Gouden Palm in Cannes en kreeg 3 Oscarnominaties: Beste Regie, Scenario, Cinematografie.]]></description>
      <guid>https://www.filmtheaterhilversum.nl/films/4708-trois+couleurs+rouge+re+release+laatste+kans.html</guid>
      <pubDate>Wed, 15 Feb 2023 06:56:51 +00:00</pubDate>
    </item>
  </channel>
</rss>
