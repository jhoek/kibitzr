<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[Annie Colère]]></title>
      <description><![CDATA[Annie Colère is een Frans drama met een glansrol van Laure Calamy (Antoinette dans les Cevennes, Dix Pour Cent) over de strijd van vrouwen om zelf over hun eigen lichaam te kunnen beslissen.

★★★★ ‘De solidariteit tussen abortusactivisten wordt indrukwekkend in beeld gebracht’ – Een onderwerp dat nog steeds actueel is. Aan de vooravond van de invoering van de Franse abortuswet zien we hoe vrouwen zelf het heft in de hand namen om verantwoord en veilig abortussen uit te kunnen laten voeren. In landelijk Frankrijk in 1974 wordt Annie, een werkende moeder van twee kinderen, opnieuw zwanger, maar deze keer is het niet gepland. Aangezien abortus illegaal is, heeft Annie niet veel opties om er wat aan te doen, tot ze de Beweging voor de Vrijheid van Abortus en Anticonceptie leert kennen. Deze actiegroep biedt praktische hulp aan vrouwen en verspreidt kennis en informatie. Annie wordt al snel in hun midden opgenomen en werpt zich in de strijd voor de aanpassing van de abortuswet. Ze leert een wereld kennen van vriendschap en betrokkenheid, warmte en genegenheid. Annie Colère laat zien dat je samen voor verandering kunt zorgen. Op het Filmfestival van Locarno won regisseur Blandine Lenoir de Variety Piazza Grande Award.]]></description>
      <guid>https://www.filmtheaterhilversum.nl/films/5008-annie+colere.html</guid>
      <pubDate>Wed, 24 May 2023 06:56:47 +00:00</pubDate>
    </item>
    <item>
      <title><![CDATA[Beau is Afraid]]></title>
      <description><![CDATA[★★★★★ ‘Inktzwarte komedie ‘Beau is Afraid’ is een waanzinnige angsttrip’ – ★★★★ ‘Adembenemend, zo barok, pompeus en over the top’ – Na de plotselinge dood van zijn moeder moet de zachtaardige maar paranoïde Beau zijn grootste angsten onder ogen komen wanneer hij aan een epische, Kafkaëske tocht begint om de begrafenis bij te kunnen wonen.Naast Oscarwinnaar Joaquin Phoenix ('Joker', 'C’mon C’mon') vertolken ook Amy Ryan, Michael Gandolfini en Parker Posey rollen in deze surreële en gedurfde film van regisseur Ari Aster ('Hereditary', 'Midsommar').]]></description>
      <guid>https://www.filmtheaterhilversum.nl/films/4935-beau+is+afraid.html</guid>
      <pubDate>Wed, 24 May 2023 06:56:47 +00:00</pubDate>
    </item>
    <item>
      <title><![CDATA[Bing en zijn  vriendjes in de bioscoop (4+)]]></title>
      <description><![CDATA[Neem je kindje mee naar een fantastische eerste bioscoopervaring met Bing en zijn vriendjes in de bioscoop.

Bekijk zeven eerder vertoonde Bing-afleveringen die speciaal gemaakt zijn voor een jong publiek en ga met Pico de Postmuis mee terwijl ze door de wereld van Bing reist om haar speciale Bing-puzzel af te maken. Samen met je kind kun je deelnemen aan leuke interactieve spelletjes zoals Memory, Help Hoppity Naar Huis Vliegen en Bings Raceauto's! Hup hup hup hup hup! Deze speciale bioscoopcompilatie bevat de volgende Bing-afleveringen: Hartjes, Kwijt, Van mij, Een ijsje, Logeren, Parkeergarage, Smoothie.]]></description>
      <guid>https://www.filmtheaterhilversum.nl/films/5029-bing+en+zijn+vriendjes+in+de+bioscoop+4.html</guid>
      <pubDate>Wed, 24 May 2023 06:56:47 +00:00</pubDate>
    </item>
    <item>
      <title><![CDATA[Book Club: The Next Chapter]]></title>
      <description><![CDATA[In dit vervolg op 'Book Club' komen de vier vriendinnen van de boekenclub (gespeeld door Diane Keaton, Jane Fonda, Candice Bergen en Mary Steenburgen) weer samen voor een heerlijke meidentrip naar Italië.

★★★ “Book Club: The Next Chapter’ is beter dan deel één’ – Als de boel ontspoort en er geheimen boven water komen, verandert wat een ontspannen vakantie had moeten zijn in een uitzonderlijk avontuur kriskras door het land.Op zondag 7 mei om 14.00 uur organiseren we voorafgaand aan de voorpremière van 'Book Club: The Next Chapter' een high tea. Klik  om tickets aan te schaffen voor dit arrangement.]]></description>
      <guid>https://www.filmtheaterhilversum.nl/films/4972-book+club+the+next+chapter.html</guid>
      <pubDate>Wed, 24 May 2023 06:56:47 +00:00</pubDate>
    </item>
    <item>
      <title><![CDATA[Dalva]]></title>
      <description><![CDATA[Verpletterende debuutfilm over de twaalfjarige Dalva die moet leren dat de liefde die ze met haar vader deelde niet was wat ze dacht.

★★★★ ‘Toont de impact van jarenlang misbruik in één blik’ – ★★★★ ‘Schurend en confronterend’ – Dalva woont alleen met haar vader. Tot de politie hun huis op een avond binnenvalt, en haar onder jeugdbescherming plaatst. Dalva is niet zoals andere twaalfjarige meisjes. Ze gedraagt en kleedt zich als een volwassen vrouw, en snapt totaal niet waarom ze zo ruw van haar vader werd weggerukt. Met hulp van haar kamergenoot Samia en haar begeleiders in de opvang zal Dalva moeten leren om weer kind te worden. Gaandeweg begint ze dankzij hen te begrijpen dat de liefde die ze met haar vader deelde niet was wat ze dacht, en dat ze een heel ander trauma te verwerken heeft dan de plotselinge breuk.  Dalva is het verpletterende regiedebuut van Emmanuelle Nicot, die na de wereldpremière in Cannes alom geprezen werd voor de subtiele en oprechte manier waarop ze een zeer shockerend onderwerp heeft verfilmd.Op het International Film Festival Rotterdam mocht 'Dalva' de publieksprijs in ontvangst nemen, en op mensenrechtenfilmfestival Movies that Matter werd de film bekroond met de Grand Jury Fiction Award.]]></description>
      <guid>https://www.filmtheaterhilversum.nl/films/4867-dalva.html</guid>
      <pubDate>Wed, 24 May 2023 06:56:48 +00:00</pubDate>
    </item>
    <item>
      <title><![CDATA[Die Middag]]></title>
      <description><![CDATA[Op een middag kruisen de levens van Roya en Nassim elkaar. Getekend door hun verleden als vluchteling zoeken ze een uitweg. Ze kunnen elkaars redding zijn, maar een gesloten deur staat tussen hen.

★★★★ ‘Een indrukwekkend speelfilmdebuut over twee vluchtelingen, elk aan een kant van een deur. (…) Een zorgvuldig gedoseerd en uitgekiend filmisch gedicht’ – Roya, een uitgeprocedeerde vluchteling uit Iran, ontvlucht haar asielzoekerscentrum om te voorkomen dat ze terug naar Iran wordt gestuurd. Met alleen een adres op zak hoopt ze een tijdje te kunnen verblijven bij Nassim, een Iraans meisje dat afgewezen vluchtelingen bijstaat. Maar in plaats van Nassim treft ze een jongen die zegt de broer van Nassim te zijn. Hij is de sleutel van het appartement kwijt, zegt hij, dus tot zijn zus terugkeert kan hij de deur niet voor Roya openen. En zo besluit Roya, zonder andere bestemming in het verschiet, in de gang op Nassim te wachten. De jonge man houdt Roya op afstand, maar zij laat zich niet zomaar wegjagen. Langzaam maar zeker ontstaat er een poëtisch, verbaal spel van afstoten en aantrekken tussen twee mensen die beiden uit hetzelfde thuisland zijn gevlucht, maar desondanks heel anders in het leven staan. Regisseur en scenarist Nafiss Nia vluchtte zelf ruim twintig jaar geleden van Iran naar Nederland: “Die Middag gaat over mij, maar ook over jou. Die Middag gaat over iedereen die op een moment in zijn leven de wanhoop nabij is geweest. Het gaat over de kracht van samenzijn, en dat we het niet zonder elkaar kunnen redden.”]]></description>
      <guid>https://www.filmtheaterhilversum.nl/films/4845-die+middag.html</guid>
      <pubDate>Wed, 24 May 2023 06:56:48 +00:00</pubDate>
    </item>
    <item>
      <title><![CDATA[La Syndicaliste]]></title>
      <description><![CDATA[★★★★ ‘Isabelle Huppert speelt haar beste rol sinds ‘Elle’ uit 2016’ – ★★★ ‘Heerlijk hoe droogjes, zonder poeha, [Huppert] gestalte geeft aan de strijdlustige vakbondsvrouw’ – Wanneer vakbondsafgevaardigde Maureen Kearney als klokkenluider een staatsgeheim onthult, brengt ze de Franse nucleaire industrie aan het wankelen. Alleen en tegen alle verwachtingen in, gaat ze de strijd aan tegen ministers en industriëlen om dit schandaal aan het licht te brengen en meer dan 50.000 banen te verdedigen. Als ze op een dag thuis het slachtoffer wordt van een gewelddadige overval, wordt haar leven volledig overhoop gehaald. Terwijl het politieonderzoek in volle gang is, ontstaan er twijfels over de exacte gang van zaken en verandert de slachtofferrol van Maureen naar die van een verdachte.]]></description>
      <guid>https://www.filmtheaterhilversum.nl/films/4955-la+syndicaliste.html</guid>
      <pubDate>Wed, 24 May 2023 06:56:48 +00:00</pubDate>
    </item>
    <item>
      <title><![CDATA[Little Richard: I Am Everything]]></title>
      <description><![CDATA[Little Richard: I Am Everything van regisseur Lisa Cortés exposeert het witwassen van de canon van de Amerikaanse popmuziek. De documentaire verheldert de zwarte, queer herkomst van rock ‘n roll, en stelt de eigenlijke schepper van het genre vast: Richard Wayne Penniman, ofwel Little Richard. Bekend van de hits Tutti Frutti, Long Tall Sally, Lucille en Good Golley Miss Molly.

★★★★ ‘Een mooie, conventionele documentaire’ – ★★★★ ‘Associatieve, levendig gemonteerde film’ – ★★★★ ‘Rake docu toont hoe Little Richard leed onder het ‘witwassen’ van zijn zwarte extravaganza’ – Dankzij een reservoir aan archiefmateriaal (interviews en optredens) wordt de complexe innerlijke wereld van Little Richard blootgelegd en het levensverhaal van de icoon met al zijn contradicties ontrafeld. Op uitbundige wijze weten getuigenissen van Penniman zelf, zijn vrienden en familie, muzikale legendes en pionierende zwarte en queer academici een geschiedenis terug te eisen die moedwillig is toegeëigend door witte artiesten en instituten. Cortés brengt de canon up-to-date met een schat aan voorgangers en tijdgenoten van Little Richard, zoals Sister Rosetta Tharpe: de moeder van rock ‘n roll die de toen 14-jarige Penniman zijn eerste doorbraak bezorgde. Cortés legt op liefdevolle wijze Pennimans persoon vast als een tegenstrijdige en ondergewaardeerde revolutionair die gedwongen werd onafgebroken te schakelen tussen religie, seks en rock ‘n roll, navigerend tussen de extreme spanningsvelden van raciale identiteit en seksualiteit destijds. Deze ode aan Little Richard die een kunstvorm van ultieme zelfexpressie schiep, herinnert ons aan hoe excentriekelingen en buitenbeentjes een kracht kunnen hebben die, wanneer ze de kans gegeven wordt, nieuwe werelden ontgrendelen waarin we allemaal onszelf kunnen zijn.]]></description>
      <guid>https://www.filmtheaterhilversum.nl/films/4968-little+richard+i+am+everything.html</guid>
      <pubDate>Wed, 24 May 2023 06:56:48 +00:00</pubDate>
    </item>
    <item>
      <title><![CDATA[Mavka (6+)]]></title>
      <description><![CDATA[In de eeuwenoude, mysterieuze Oekraïense bossen wonen wonderlijke wezens die hun heilige rijk trouw bewaken. Eén van hen is het jonge meisje Mavka, Beschermer van het Woud. Haar belangrijkste taak is hun grootste vijand, de mens, buiten het Woud te houden. Maar kan ze deze taak nog wel volbrengen als ze verliefd wordt op de jonge dorpeling Lucas en de hebzuchtige Kylina erop uit is om het Hart van het Woud te bemachtigen?]]></description>
      <guid>https://www.filmtheaterhilversum.nl/films/4978-mavka+6.html</guid>
      <pubDate>Wed, 24 May 2023 06:56:49 +00:00</pubDate>
    </item>
    <item>
      <title><![CDATA[Metronom]]></title>
      <description><![CDATA[Boekarest, 1972. Ceausescu’s communistische regime wurgt de samenleving meer en meer. Vrijheid staat onder druk en cultuur moet ten dienste staan van de propagandamachine van de staat.

★★★★ ‘Warm gekleurd, in vierkant formaat geschoten speelfilmdebuut’ – ★★★★ ‘Een opmerkelijke, wrange film die gedetailleerd toont hoe een dictatuur de paranoia al jong in relaties druppelt’ – Het is tegen deze achtergrond dat de schuchtere tiener Ana te horen krijgt dat haar vriend het land zal ontvluchten. Later die avond feest ze samen met vrienden. Ze luisteren naar het verboden radiostation Radio Free Europe, dansen op "Light My Fire" van The Doors en besluiten een brief te schrijven naar de radiohost. Tot de Securitate, de geheime staatspolitie, binnenvalt…]]></description>
      <guid>https://www.filmtheaterhilversum.nl/films/4902-metronom.html</guid>
      <pubDate>Wed, 24 May 2023 06:56:49 +00:00</pubDate>
    </item>
    <item>
      <title><![CDATA[No Dogs or Italians Allowed]]></title>
      <description><![CDATA[No Dogs or Italians Allowed is een hartveroverende, magisch originele stoplotion film over de Italiaanse grootouders van regisseur Alain Ughetto, die met vallen en opstaan zich ontworstelen aan de armoede om geluk en welvaart te vinden in Frankrijk.

★★★★  ‘Een monumentje voor Italiaanse migranten in Frankrijk’ –★★★★ ‘Een liefdevolle ode aan de eerste generatie immigranten’ – Met humor en warmte vertelt Ughetto via zijn grootmoeder Cesira het epos van zijn familie. Zij belandt op de berg door haar liefde voor Luigi, een van de 11 kinderen uit een Ughetto familie. Grond is er schaars en het eten dus ook. Luigi en zijn broers vertrekken dan ook elke winter naar Frankrijk en Zwitserland, om daar het zware werk te doen. Er worden kinderen geboren, nieuwe liefdes gevierd, huizen gebouwd en ondertussen droomt iedereen van een beter bestaan. Filmmaker Alain Ughetto combineert poëzie en realisme in een originele en persoonlijke animatiestijl, en tekent zo een warme, humorvolle ode aan zijn Italiaanse familie.]]></description>
      <guid>https://www.filmtheaterhilversum.nl/films/4874-no+dogs+or+italians+allowed.html</guid>
      <pubDate>Wed, 24 May 2023 06:56:49 +00:00</pubDate>
    </item>
    <item>
      <title><![CDATA[Sporen van Indië]]></title>
      <description><![CDATA[De Amersfoortse producent Reda van der Putten deed twee jaar lang onderzoek naar de impact die Nederland had op de voormalige kolonie Nederlands-Indië – en andersom, om uiteindelijk met presentator Hans Goedkoop tot de filmische documentaire 'Sporen van Indië' te komen.

‘Hans Goedkoop is de ideale leraar geschiedenis’ – Op straat, in huis, zelfs in de huid van mensen om ons heen. Overal vind je de Indische sporen van een geschiedenis die Nederland voorgoed veranderde. Over die vier eeuwen van verwevenheid van Indië en Nederland maakte historicus en documentairemaker Hans Goedkoop, zelf ook van Indische komaf, een documentaire met de titel: Sporen van Indië – Midden in Nederland.Goedkoop schreef het script en is de verteller in de documentaire. Vele aspecten van de Indische invloeden op de complete Nederlandse maatschappij komen aan bod: De Indo’s, de Molukkers maar ook de veteranen en de Totoks, de plantages en de pensions]]></description>
      <guid>https://www.filmtheaterhilversum.nl/films/4929-sporen+van+indie.html</guid>
      <pubDate>Wed, 24 May 2023 06:56:49 +00:00</pubDate>
    </item>
    <item>
      <title><![CDATA[Superkat Maurice (6+)]]></title>
      <description><![CDATA[Ratten! Ze zijn overal…. in broodtrommels, dansend over tafelbladen, taarten stelend onder de neus van de banketbakker vandaan. Dus wat heeft elke stad nog? Een rattenvanger, Superkat Maurice!

Maurice is een straatwijze kat die samen met Mees (Nasrdin Dchar), Zonnebrand (Qucee) en Gevaarlijke Bonen (Patrick Martens) een perfecte ‘business’ heeft opgezet om heel veel geld te verdienen aan goedgelovige stedelingen. Alles gaat goed tot ze in het plaatsje Bad Blintz komen, waar helemaal geen ratten zijn! En ook geen eten is! Ze ontmoeten het door boeken geobsedeerde meisje Olivia (Georgina Verbaan) die hun hulp inroept om het mysterie op te lossen….Op dinsdag 2 mei is 'Superkat Maurice' ook te zien als Pannenkoeken & Pyjama-film! Ontbijten - oftewel pannenkoeken eten - kan vanaf 9.45 uur en de film start om 10.30 uur. Kaartjes voor de pannenkoeken, ranja & film kosten €12,50. Klik  voor meer informatie of kaartjes.]]></description>
      <guid>https://www.filmtheaterhilversum.nl/films/4957-superkat+maurice+6.html</guid>
      <pubDate>Wed, 24 May 2023 06:56:50 +00:00</pubDate>
    </item>
    <item>
      <title><![CDATA[Tchaikovsky's Wife]]></title>
      <description><![CDATA[★★★ ‘Een prachtig verbeelde hellegang’ – ★★★ ‘Een gedramatiseerde geschiedenisles’ – Antonina Miliukova is een aantrekkelijke en slimme jonge vrouw, geboren in de hoogste kringen van 19de-eeuws Rusland. Ze kan alles krijgen wat ze begeert, maar wil alleen maar trouwen met Pyotr Tchaikovsky op wie ze verliefd wordt als ze voor het eerst zijn muziek hoort. De enige reden waarom de componist uiteindelijk toestemt in een huwelijk is om een einde te maken aan de geruchten die over hem de ronde doen. Hij voelt niets voor haar, verwijt haar al zijn tegenslagen en inzinkingen en behandelt haar schandelijk. Ondanks de vernederingen blijft Antonina bij hem. Maar langzaam wordt ze tot waanzin gedreven.]]></description>
      <guid>https://www.filmtheaterhilversum.nl/films/4939-tchaikovskys+wife.html</guid>
      <pubDate>Wed, 24 May 2023 06:56:50 +00:00</pubDate>
    </item>
    <item>
      <title><![CDATA[The Quiet Girl]]></title>
      <description><![CDATA[★★★★★ ‘Piekfijn drama’ – ★★★★★ ‘Prachtig ingetogen’ –★★★★ ‘Legt de diepe wonden van ouderlijke verwaarlozing op indringende wijze bloot.’ – Het is 1981, in Ierland. Met opnieuw een kind op komst, is er voor de jonge, introverte Cáit niet voldoende plek bij haar ouders. Ze wordt voor een zomer naar familie op het platteland gestuurd, waar ze liefdevol wordt opgevangen door tante Eibhlín. Cáit’s stugge oom Seán heeft meer moeite met haar aanwezigheid. Langzamerhand ontdekt Cáit dat er ook in dit huis geheimen zijn. Toch bloeit ze langzaam op, maar aan elke zomer komt een einde. ‘The Quiet Girl’ is gebaseerd op de novelle 'Pleegkind' van Claire Keegan en werd genomineerd voor de Oscar voor Beste Internationale Film.]]></description>
      <guid>https://www.filmtheaterhilversum.nl/films/4857-the+quiet+girl.html</guid>
      <pubDate>Wed, 24 May 2023 06:56:50 +00:00</pubDate>
    </item>
    <item>
      <title><![CDATA[Une belle course]]></title>
      <description><![CDATA[Wanneer Madeleine naar een verzorgingstehuis moet, vraagt ze een taxichauffeur langs de plekken die wat betekend hebben in haar leven te rijden.

★★★★ ‘Het mooie ritje, de belle course, in deze aangename tearjerker had best een rondje extra mogen duren’ – ★★★ ‘Verzorgd, met goed geplaatste flashbacks en enkele fijne liedjes van Etta James en Dinah Washington’ – ★★★ ‘Een bij vlagen ontroerende taxirit waarin de levens van twee sympathieke Parijzenaren kruisen’ –De 92-jarige Madeleine belt een taxi om haar naar het verzorgingstehuis te brengen waar ze voortaan zal wonen. Ze vraagt haar chauffeur Charles langs plekken te rijden die wat betekend hebben in haar leven, om deze voor een laatste keer te kunnen zien.In de straten van Parijs wordt langzaamaan een buitengewoon leven onthuld, wat Charles meer raakt dan hij ooit had kunnen denken. Sommige taxiritten kunnen levens veranderen.]]></description>
      <guid>https://www.filmtheaterhilversum.nl/films/4911-une+belle+course.html</guid>
      <pubDate>Wed, 24 May 2023 06:56:51 +00:00</pubDate>
    </item>
    <item>
      <title><![CDATA[War Pony]]></title>
      <description><![CDATA[War Pony volgt twee jongens die opgroeien in het reservaat van de Lakota Oglala-stam.

★★★★ ‘Indrukwekkend regiedebuut (…) in gelijke mate pijnlijk, humoristisch, moedeloos makend en hoopvol. Een rijk drama zonder makkelijke oplossingen’ – ★★★★ ‘Sterk drama over jonge inheemse Amerikanen’ – In het Pine Ridge Reservaat in de staat South Dakota wonen Matho en Bill, twee Oglala Lakota jongens. Bill is een 23-jarige jonge man en vader van twee kinderen bij twee verschillende vrouwen. Ondernemend als hij is, ziet Bill overal een kans om aan geld te komen, bijvoorbeeld met het fokken van poedels. Tijdens een van zijn betaalde klusjes ontmoet hij Tim, een rijke kalkoenhouder die een ranch heeft net buiten het reservaat en Bill een baantje aanbiedt. Ondertussen kan de 12-jarige Matho niet wachten om volwassen te worden en wil hij vooral gezien worden door zijn vader, die drugsdealer is. Diefstal, drugsdealen met zijn vader's voorraad, Matho en zijn vrienden werken zich steeds in de nesten. Hoewel Matho en Bill elkaar niet kennen, kruisen ze elkaars pad en blijken ze veel met elkaar gemeen te hebben.'War Pony' is een realistisch drama en een intiem portret over het leven in het Pine Ridge Reservaat. Hoewel de film het regiedebuut is van Gina Gammell en Riley Keough, benadrukken ze dat de film een collectieve prestatie is in nauwe samenwerking met de lokale gemeenschap, die meeschreef aan het scenario en te zien is in de verschillende rollen. Dit draagt bij aan het authentieke karakter van de film, die tegelijkertijd een ode is aan het leven in het reservaat. Regisseurs Riley Keough en Gina Gammel wonnen de prestigieuze Caméra d’or in Cannes voor deze film. Ook won de poedel Beast de onofficiële Palm Dog tijdens het festival.]]></description>
      <guid>https://www.filmtheaterhilversum.nl/films/4950-war+pony.html</guid>
      <pubDate>Wed, 24 May 2023 06:56:51 +00:00</pubDate>
    </item>
    <item>
      <title><![CDATA[Waves of Burlesque]]></title>
      <description><![CDATA[Burlesque-performers zoeken naar een manier om hun burlesque alter ego te verhouden tot hun rol in de buitenwereld. Laag voor laag geven ze zich bloot aan het publiek terwijl ze de ongeschreven regels van de samenleving proberen te veranderen

In de wereld van burlesque ontdekken we wat het betekent om jezelf te uiten zonder schaamte. Er rust een taboe op seksuele zelfexpressie, zowel in onszelf als in de samenleving. En wanneer je deze onzichtbare grens overschrijdt, zijn er consequenties.  Voor de performers is burlesque een ritueel waarin ze zich bevrijden van schaamte. Ze uiten een kant die in het dagelijks leven weggedrukt wordt. Dans, theater en striptease vormen een provocatieve act die vaak een persoonlijk verhaal vertelt. Door middel van een alter ego verleggen ze hun eigen grenzen en daarmee ook die van het publiek.  In deze korte film zien we Sofia La Notte, die haar eerste stappen zet in de wereld van burlesque en daarbij haar omgeving nog moet zien te overtuigen; Bustie La Tish, die zoekt naar een manier om zichzelf te uiten in de buitenwereld, maar ook binnen de traditie van burlesque; en Mechteld Geesing, die werd ontslagen vanwege een lingeriefoto in het tijdschrift Panorama. In Waves of Burlesque ontdekken we wat hen drijft of juist tegenhoudt. De film is in een intieme kijk achter de schermen en verkent de dubbele moraal rondom seksuele expressie, zowel in onszelf als in de samenleving.Deze korte documentaire duurt 27 minuten. Daarom geldt voor deze film een aangepast tarief voor korte films van €6,50.]]></description>
      <guid>https://www.filmtheaterhilversum.nl/films/5001-waves+of+burlesque.html</guid>
      <pubDate>Wed, 24 May 2023 06:56:51 +00:00</pubDate>
    </item>
  </channel>
</rss>
