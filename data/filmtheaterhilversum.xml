<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[Alice, Darling]]></title>
      <description><![CDATA[★★★★ ‘Spannende keuzes voor een film rond een emotioneel complex thema’ – TrouwAlice (Anna Kendrick) zit gevangen in een gewelddadige relatie. Ze wordt door haar vriend Simon psychisch mishandeld en tot het uiterste gedreven. Wanneer ze een weekendje weg is met twee goede vriendinnen leert Alice zichzelf opnieuw kennen en kan ze haar leven meer in perspectief plaatsen. Langzaam wordt ze minder afhankelijk van de giftige relatie waar ze in zit. Maar de wraak van Simon is even onvermijdelijk als verwoestend en stelt de kracht, moed en diepe vriendschappen van Alice op de proef.]]></description>
      <guid>https://www.filmtheaterhilversum.nl/films/4841-alice+darling.html</guid>
      <pubDate>Sun, 2 Apr 2023 06:56:35 +00:00</pubDate>
    </item>
    <item>
      <title><![CDATA[Blind Willow, Sleeping Woman]]></title>
      <description><![CDATA[Betoverende film gebaseerd op de magisch-realistische verhalen van Haruki Murakami.

★★★★★ ‘Een weergaloze animatie van Murakami’s korte verhalen’ – ★★★★ ‘Een film om in te verdwalen, samen met een handvol personages die allemaal even gracieus tussen slapen en waken lijken te leven’ - ★★★★ ‘Haalt het beste uit Murakami boven’ – Een jonge vrouw mag een wens doen. Een praatgrage kikker wil samen met een verlegen accountant Tokyo redden. En een melancholieke man moet plots op reis om een mysterieuze doos te bezorgen. Zijn vrouw heeft hem net verlaten en zijn kat is kwijt. Dromen sijpelen de realiteit binnen.Murakami is een van de meest geliefde schrijvers van de hedendaagse wereldliteratuur. Zijn hoofdpersonen zijn op zoek naar hun plek in de wereld, naar verloren liefdes en de zin van het leven. En zelden gebeurt dat meeslepender, spannender en fascinerender dan in zijn verhalen. In zijn universum lopen realiteit en fantasie volkomen vanzelfsprekend in elkaar over. Er zijn prachtige speelse filosofische overpeinzingen. Katten lopen weg. Jazz staat op. Een reuzeworm veroorzaakt aardbevingen. Er wordt pasta gekookt en de oorschelpen van vrouwen blijven fascineren.Componist/regisseur Pierre Földes besefte dat deze magisch-realistische wereld zich perfect leent voor animatie. Hij schreef zelf een scenario waarin hij zes van Murakami’s verhalen tot één geheel weeft en bedacht hiervoor een geheel eigen, unieke visuele stijl helemaal toegesneden op Murakami’s ideeënwereld. Waarop de schrijver vervolgens zijn zeer zeldzame toestemming gaf.Földes creëerde een klein elegant wonder. De film ademt Murakami; in beeld, muziek, ritme en toon. Niet eerder raakte een film zo perfect de balans tussen existentialisme en ironie en dat vleugje absurditeit zo kenmerkend voor deze schrijver.]]></description>
      <guid>https://www.filmtheaterhilversum.nl/films/4844-blind+willow+sleeping+woman.html</guid>
      <pubDate>Sun, 2 Apr 2023 06:56:35 +00:00</pubDate>
    </item>
    <item>
      <title><![CDATA[Boek & Film: Blind Willow, Sleeping Woman]]></title>
      <description><![CDATA[Op donderdag 6 april om 18.45 uur vervolgen we onze maandelijkse filmspecial Boek & Film met een vertoning van 'Blind Willow, Sleeping Woman'. Voorafgaand aan de film is er een korte inleiding door Jacqueline Boerebach, programmeur van Bibliotheek Hilversum, en verkoopt boekhandel Libris Voorhoeve boeken in onze foyer. Na de film is er gelegenheid om na te praten over de film in de foyer van het filmtheater.

Betoverende film gebaseerd op de magisch-realistische verhalen van Haruki Murakami. Een jonge vrouw mag een wens doen. Een praatgrage kikker wil samen met een verlegen accountant Tokyo redden. En een melancholieke man moet plots op reis om een mysterieuze doos te bezorgen. Zijn vrouw heeft hem net verlaten en zijn kat is kwijt. Dromen sijpelen de realiteit binnen.Murakami is een van de meest geliefde schrijvers van de hedendaagse wereldliteratuur. Zijn hoofdpersonen zijn op zoek naar hun plek in de wereld, naar verloren liefdes en de zin van het leven. En zelden gebeurt dat meeslepender, spannender en fascinerender dan in zijn verhalen. In zijn universum lopen realiteit en fantasie volkomen vanzelfsprekend in elkaar over. Er zijn prachtige speelse filosofische overpeinzingen. Katten lopen weg. Jazz staat op. Een reuzeworm veroorzaakt aardbevingen. Er wordt pasta gekookt en de oorschelpen van vrouwen blijven fascineren.Componist/regisseur Pierre Földes besefte dat deze magisch-realistische wereld zich perfect leent voor animatie. Hij schreef zelf een scenario waarin hij zes van Murakami’s verhalen tot één geheel weeft en bedacht hiervoor een geheel eigen, unieke visuele stijl helemaal toegesneden op Murakami’s ideeënwereld. Waarop de schrijver vervolgens zijn zeer zeldzame toestemming gaf.Földes creëerde een klein elegant wonder. De film ademt Murakami; in beeld, muziek, ritme en toon. Niet eerder raakte een film zo perfect de balans tussen existentialisme en ironie en dat vleugje absurditeit zo kenmerkend voor deze schrijver.]]></description>
      <guid>https://www.filmtheaterhilversum.nl/films/4886-boek+film+blind+willow+sleeping+woman.html</guid>
      <pubDate>Sun, 2 Apr 2023 06:56:36 +00:00</pubDate>
    </item>
    <item>
      <title><![CDATA[Daughters of the Sun + Q&A]]></title>
      <description><![CDATA[Het hartverscheurende, maar hoopvolle verhaal van de jonge Jezidi-vrouwen die na jarenlange slavernij terugkeren naar hun gemeenschap.Op vrijdag 5 april om 19.00 uur is regisseur Reber Dosky samen met enkele Jezidi-vrouwen te gast voor een nagesprek na afloop van de voorstelling.

De Jezidi-vrouwen waren jong, vaak nog kinderen, toen ze werden ontvoerd vanuit de bergen in Iraaks Koerdistan. Ze werden bruut gescheiden van hun familie, onder dwang bekeerd tot de islam en ingelijfd als seksslavinnen van IS-strijders. Inmiddels zijn veel van hen teruggekeerd in hun gemeenschap en is het de vraag of deze jonge vrouwen aan een nieuw leven kunnen beginnen. De Nederlands-Koerdische filmmaker Reber Dosky reisde af naar het centrum van de Jezidi-gemeenschap om hun verhalen vast te leggen.]]></description>
      <guid>https://www.filmtheaterhilversum.nl/films/4851-daughters+of+the+sun+qa.html</guid>
      <pubDate>Sun, 2 Apr 2023 06:56:36 +00:00</pubDate>
    </item>
    <item>
      <title><![CDATA[De Matthäus Passion - De complete uitvoering van Reinbert de Leeuw]]></title>
      <description><![CDATA[Op veler verzoek nogmaals bij ons te zien: de integrale uitvoering van de Matthäus Passion. Het is Cherry Duyns’ complete registratie van de aangrijpende uitvoering in De Nieuwe Kerk, gedirigeerd door Reinbert de Leeuw. Deze film is het vervolg op de succesvolle documentaire ‘De Matthäus Missie van Reinbert de Leeuw’.

Met solisten Joanne Lunn (sopraan), Delphine Galou (alt), Christopher Watson (tenor), Tomáš Král (bas), Andreas Wolf (Christus), Benedikt Kristjánsson (evangelist), Holland Baroque, het Nederlands Kamerkoor en het Roder Jongenskoor. Concertmeester: Judith Steenbrink.We vertonen deze voorstelling zonder pauze. Voorafgaand aan de film geeft Oane Reitsma (predikant van de Protestantse Gemeente Hilversum) een korte inleiding. ‘Bij Reinbert de Leeuws Matthäus tellen beleving en muzikale waarheid, die altijd plooibaar is.' Frits van der Waa, de Volkskrant]]></description>
      <guid>https://www.filmtheaterhilversum.nl/films/2911-de+matthaus+passion+de+complete+uitvoering+van+reinbert+de+leeuw.html</guid>
      <pubDate>Sun, 2 Apr 2023 06:56:36 +00:00</pubDate>
    </item>
    <item>
      <title><![CDATA[Dicht bij Vermeer]]></title>
      <description><![CDATA[Het melkmeisje en Meisje met de parel zijn wereldberoemd, maar wat weten we van de man die ze maakte? Geen zelfportretten, geen brieven, geen aantekeningen; een klein oeuvre is alles wat Johannes Vermeer naliet. Er worden ruim dertig schilderijen aan hem toegeschreven, waarvan de meeste zich buiten Nederland bevinden.

★★★★ ‘Een kunstdocumentaire op hoog niveau’ –‘De passie van de experts spat van het scherm’ – ‘Een meeslepende documentaire’ –In februari 2023 komt een groot aantal Vermeers ‘thuis’ voor wat de grootste Vermeertentoonstelling ooit moet worden. In 'Dicht bij Vermeer' volgt filmmaker Suzanne Raes de betrokken conservatoren in hun missie dit voor elkaar te krijgen: ze willen het verhaal van Vermeer op een nieuwe, completere manier vertellen. Maar musea die een Vermeer bezitten laten hun kwetsbare publiekslievelingen niet graag gaan. Het vereist stille diplomatie en innovatief transport om ze over te halen. Voor Gregor Weber, wereldwijd vermaard Vermeerkenner is deze tentoonstelling het sluitstuk van zijn carrière. De tentoonstelling over zijn lievelingsschilder is zijn grote droom: “Zoiets kan je blik op de werkelijkheid voorgoed veranderen.”Door moderne scantechnieken is het onderzoek naar Vermeer het laatste decennium in een stroomversnelling gekomen. In de film kijken we mee hoe een aantal topschilderijen van Vermeer verflaag na verflaag minutieus wordt onderzocht. Zo dringen we langzaam door in het hoofd van de schilder, proberen zijn beslissingen te begrijpen en er ook achter te komen hoe het kan dat Vermeer de werkelijkheid zo anders in beeld bracht dan zijn tijdgenoten. Nieuwe resultaten leveren opwindende conclusies op: Abbie Vandivere, hoofd restaurator van het Mauritshuis, weet met haar team onbekende feiten over Meisje met de parel naar boven te krijgen. Gaandeweg komen we steeds meer te weten over hoe Vermeer werkte, wat zijn eigen aanpassingen waren en wat die van anderen en leggen we iets van het geheim van de meester bloot.Via de nieuwe ontdekkingen en een aantal hartstochtelijke liefhebbers toont deze film het werk van Vermeer zowel in de stappen die hij maakte als op de vierkante millimeter. Dicht bij Vermeer is een film over de liefde voor schilderkunst en de anatomie van een schildergenie.Suzanne Raes won een Gouden Kalf voor haar korte documentaire De tegenprestatie, ontving een IDFA Audience Award voor 'Boudewijn de Groot – Kom nader', terwijl haar zwemfilm 0,03 seconde een Kristallen Film kreeg. Verder maakte Raes recent onder meer 'Twee mannen', 'Jochem Myjer – Nog eentje dan' en 'Ganz: How I Lost My Beetle'.]]></description>
      <guid>https://www.filmtheaterhilversum.nl/films/4805-dicht+bij+vermeer.html</guid>
      <pubDate>Sun, 2 Apr 2023 06:56:36 +00:00</pubDate>
    </item>
    <item>
      <title><![CDATA[Film & Religie: The Last Temptation of Christ (1988) (Niet ondertiteld)]]></title>
      <description><![CDATA[In ons filmprogramma Film & Religie presenteren we dit jaar twee klassiekers. In april vervolgen we het programma met 'The Last Temptation of Christ' van regisseur Martin Scorsese.

De door schuldgevoel gekwelde timmerman Jezus van Nazareth (Willem Dafoe) probeert uit te vinden wat God van hem wil. Maar als zijn missie bijna compleet is staat hij voor de grootste verleiding van allemaal: het normale leven van een goed mens. Gebaseerd op Nikos Kazantzakis' gelijknamige roman - en controversieel omdat scenarioschrijver Paul Schrader en regisseur Martin Scorsese de film op een roman baseerden, in plaats van op het verhaal uit de bijbel. Diverse christelijke organisaties organiseerden boycots omdat de film op bepaalde punten afwijkt van het verhaal in de bijbel. Naast Willem Dafoe zijn een jonge Harvey Keitel, David Bowie en Barbara Hershey te bewonderen in de film. Deze voorstelling is Engels gesproken en niet ondertiteld. De film zal kort worden ingeleid door Annemieke Parmentier.]]></description>
      <guid>https://www.filmtheaterhilversum.nl/films/4879-film+religie+the+last+temptation+of+christ+1988+niet+ondertiteld.html</guid>
      <pubDate>Sun, 2 Apr 2023 06:56:36 +00:00</pubDate>
    </item>
    <item>
      <title><![CDATA[Hilversum Bezet en Bevrijd 1940-1945]]></title>
      <description><![CDATA[Ter gelegenheid van Bevrijdingsdag brengen we op vrijdag 5 mei 'Hilversum Bezet en Bevrijd, 1940 - 1945' terug in onze filmzaal. Voorafgaand aan de film geeft Pieter Hoogenraad (historicus en één van de regisseurs van de film) een inleiding.

‘Hilversum Bezet en Bevrijd, 1940-1945’ is een film die een indrukwekkend beeld geeft van het dagelijkse leven in Hilversum tijdens de Duitse bezetting. Speciale aandacht krijgt de uitbundige wijze waarop de inwoners in mei 1945 hun bevrijders verwelkomen. De film bevat nooit eerder vertoonde filmbeelden, die werden opgenomen door Theo Uden Masman, de oprichter en leider van de bigband The Ramblers.Zijn opnames lagen jaren op zolder en zijn onlangs weer tevoorschijn gekomen. Ze tonen hoe de Hilversummers de oorlog doorkomen. Bij gebrek aan benzine spannen ze paarden voor hun auto’s. En in de bossen kappen zij bomen voor brandhout. Maar ook zijn er fragmenten te zien uit de Polygoonjournaals. Die leggen de nadruk op de ‘weldaden’ van de NSB. Na vijf jaar komt er een einde aan de bezetting en vieren de Hilversummers feest. De Canadese bevrijders in het Corversbos delen hun voedsel met de hongerige Hilversumse jeugd.‘Hilversum Bezet en Bevrijd, 1940-1945’ is een productie van de Hilversumse Historische Kring Albertus Perk. De film is gemaakt en geregisseerd door Ed van Mensch, Pieter Hoogenraad, Rients Slippens, Johan Commu.]]></description>
      <guid>https://www.filmtheaterhilversum.nl/films/4237-hilversum+bezet+en+bevrijd+1940+1945.html</guid>
      <pubDate>Sun, 2 Apr 2023 06:56:37 +00:00</pubDate>
    </item>
    <item>
      <title><![CDATA[Kung Fu Leeuw (8+)]]></title>
      <description><![CDATA[De 14-jarige Jimmy is fanatiek, sterk en een van de beste Kung Fu leerlingen van zijn school. Als de selectie van het nieuwe leeuwendans team wordt samengesteld, ziet Jimmy zijn droom om in de leeuwenkop te dansen uiteenvallen.

Zijn Sifu (leermeester) kiest nieuwkomer Li Jié  - met zijn indrukwekkende Martial arts sprongen - voor de leeuwenkop en zet Jimmy in de achterkant. Jimmy durft niet tegen de wens van zijn Sifu in te gaan, maar is vastberaden om zijn plek te heroveren. Alleen, om dat te kunnen, moet hij eerst zijn jaloezie overwinnen…  Kung Fu Leeuw wordt opgedragen aan alle Sifu’s, Sensei’s, en trainers die aan onze kinderen leren wat toewijding is.Op  uur organiseren we een speciale vertoning van Kung Fu Leeuw in samenwerking met kinderfilmfestival . Bij deze vertoning is er van tevoren een korte film te zien met hoofdrolspelers en regisseur, en kun je na afloop je eigen kung fu leeuw of Chinese spindrum komen knutselen in onze foyer.  om kaarten te kopen voor deze voorstelling.]]></description>
      <guid>https://www.filmtheaterhilversum.nl/films/4816-kung+fu+leeuw+8.html</guid>
      <pubDate>Sun, 2 Apr 2023 06:56:37 +00:00</pubDate>
    </item>
    <item>
      <title><![CDATA[L'Immensità]]></title>
      <description><![CDATA[★★★★ ‘Sterk autobiografisch familiedrama’ – VPRO Cinema★★★★ ‘Sterke scènes en fraaie beeldcomposities’ – NRC Handelsblad★★★★ ‘Warme herinnering aan een transgender puberteit in Rome’ – Trouw In het Rome van de jaren ’70 zijn nieuwe buurten in aanbouw, tv-programma’s zijn nog in stemmig zwart-wit en de sociale verhoudingen in Italië staan op een kantelpunt. Clara (Penelope Cruz) en Felice zijn net met hun drie kinderen naar een nieuw appartement verhuisd. Het huwelijk is voorbij, maar scheiden is niet bespreekbaar. Op de kinderen projecteert Clara al haar dromen over vrijheid. Adriana, hun twaalfjarige dochter, moet toezien hoe door de gemoedstoestand van haar moeder, de spanningen tussen haar ouders steeds groter worden. Adriana worstelt met haar identiteit, en in haar hardnekkige streven om iedereen ervan te overtuigen dat ze een jongen is, wordt het toch al broze evenwicht binnen het gezin tot een breekpunt gebracht.]]></description>
      <guid>https://www.filmtheaterhilversum.nl/films/4783-limmensita.html</guid>
      <pubDate>Sun, 2 Apr 2023 06:56:37 +00:00</pubDate>
    </item>
    <item>
      <title><![CDATA[Last Dance]]></title>
      <description><![CDATA[Germain geniet volop van zijn pensioen wanneer hij op 75-jarige leeftijd plots weduwnaar wordt. Meteen snelt zijn familie te hulp en dringen ze zichzelf op om voor hem te zorgen: geplande belafspraken en bezoeken, eten naar hem brengen... Germains leven wordt tot in de puntjes voor hem geregeld. Maar hij heeft andere prioriteiten, want hij en zijn vrouw hebben elkaar iets beloofd voor zij stierf. Daardoor belandt Germain in een hedendaagse dansgroep met een excentrieke choreografe. Al dansend leert hij te rouwen, maar daar durft hij zijn familie niets over te zeggen.]]></description>
      <guid>https://www.filmtheaterhilversum.nl/films/4921-last+dance.html</guid>
      <pubDate>Sun, 2 Apr 2023 06:56:37 +00:00</pubDate>
    </item>
    <item>
      <title><![CDATA[Leila's Brothers - Laatste kans]]></title>
      <description><![CDATA[★★★★ ‘Ragfijne psychologische ontleding van een gezin’ – ★★★★ ‘Imposant familie-epos. Vooral de langzaam escalerende familieruzies leveren grootse cinema op, in chaotische maar tegelijk puntgave scènes’ – ★★★★ ‘Wervelend Iraans familiedrama ‘Leila’s brothers’ zet het Iraanse patriarchaat te kijk’ – Leila wijdt haar leven aan de zorg voor haar ouders en vier broers. In een land dat in de greep is van internationale economische sancties, gaat ook haar gezin gebukt onder de schulden. Terwijl de familie probeert de eindjes aan elkaar te knopen, ontdekt Leila dat haar vader zijn erfenis verstopt om de nieuwe patriarch te worden van de plaatselijke clan.Leila’s Brothers is een Iraans familiedrama en tevens de derde film van de 32-jarige regisseur Saeed Roustaee ('Just 6.5').]]></description>
      <guid>https://www.filmtheaterhilversum.nl/films/4773-leilas+brothers+laatste+kans.html</guid>
      <pubDate>Sun, 2 Apr 2023 06:56:37 +00:00</pubDate>
    </item>
    <item>
      <title><![CDATA[Love Life - Laatste kans]]></title>
      <description><![CDATA[★★★★ ‘Fraai, intiem melodrama’ – ★★★★ ‘Net als Fukada’s andere films is Love Life niet alleen voor fijnproevers’ – ★★★★ ‘Een klein psychologisch drama over het omgaan met grote emoties’ – Taeko woont met haar man Jiro en haar zesjarige zoontje Keita uit een vorig huwelijk in een kleine flat in de stad. Hoewel Jiro’s ouders om de hoek wonen, is de familieband niet hecht: ze hebben moeite met het huwelijk en wensen een eigen kleinzoon. Als na een tragisch ongeluk de biologische, dove vader van Keita weer opduikt, raakt de familie nog meer ontregeld. Gedreven door pijn en schuldgevoel stort Taeko zich op het helpen van haar oude liefde, hetgeen haar relatie met Jiro onvermijdelijk op het spel zet. In Love Life schijnt de getalenteerde regisseur Kôji Fukada opnieuw zijn licht op de complexiteit van menselijke relaties en het omgaan met grote emoties als liefde en verdriet. Het bitterzoete drama werd geselecteerd voor de competitie van Filmfestival Venetië en internationaal door de filmpers bejubeld.]]></description>
      <guid>https://www.filmtheaterhilversum.nl/films/4848-love+life+laatste+kans.html</guid>
      <pubDate>Sun, 2 Apr 2023 06:56:38 +00:00</pubDate>
    </item>
    <item>
      <title><![CDATA[Mon Crime]]></title>
      <description><![CDATA[Jaren ’30, Parijs. Als de jonge actrice Madeleine wordt beschuldigd van moord op een beroemde filmproducent, lijkt haar carrière al voorbij nog voordat het echt begonnen is.

★★★★ ‘Isabelle Huppert stormt in de hoogste versnelling door de film als voormalige filmster die zich door niemand de wil laat opleggen’ – ★★★★ ‘Smakelijk absurde misdaadkomedie’ – Met de hulp van haar beste vriendin en advocate Pauline kan ze echter bewijzen dat ze uit zelfverdediging handelde. Het blijkt het begin van een nieuw en zeer succesvol hoofdstuk in haar leven. Tot de waarheid aan het licht komt…]]></description>
      <guid>https://www.filmtheaterhilversum.nl/films/4863-mon+crime.html</guid>
      <pubDate>Sun, 2 Apr 2023 06:56:38 +00:00</pubDate>
    </item>
    <item>
      <title><![CDATA[Onder het Maaiveld]]></title>
      <description><![CDATA[★★★★ ‘Fascinerende nieuwe documentaire van De nieuwe wildernis-regisseur Verkerk’ – ★★★ ‘Spectaculaire kijk op een onderaards rijk’ – ‘Een film vol details over het ecosysteem onder je voeten’ – Ontdek de ongeziene wereld onder onze voeten.De makers van 'De Nieuwe Wildernis' en 'De Wilde Stad' gaan ondergronds. De film Onder Het Maaiveld maakt het ongeziene gezien. Naast de wereld boven de grond bevolkt door planten, insecten en vogels, maar vooral door mensen, bevindt zich een tweede wereld: een ondergrondse gemeenschap van wortels, larven, wormen, schimmels, bacteriën, amoeben en geleedpotigen. Het bestaan van deze wereld zal niemand verrassen, maar dat al het leven in die microkosmos druk met elkaar communiceert is ronduit verbazingwekkend. Er zitten meer levende wezens in één theelepel gezonde grond dan er mensen op aarde zijn. De film vertelt het verhaal en de ontwikkeling van een groepje stedelingen die op een klein stukje grond, net buiten de grote stad, aan de slag gaan met het realiseren van een droom. Werkend in de tuin vangen ze slechts een glimp op van deze verborgen wereld. Het blijft lastig om er volledig in door te dringen. Terwijl je met je handen in de grond zit kom je tot nieuwe inzichten en met de geur van verse aarde in je neus begin je te beseffen dat er onder je voeten misschien nog wel meer tuin is dan daarboven. Sterker nog: zonder dat wemelende leven onder het maaiveld zou het bovengrondse leven helemaal niet bestaan.]]></description>
      <guid>https://www.filmtheaterhilversum.nl/films/4786-onder+het+maaiveld.html</guid>
      <pubDate>Sun, 2 Apr 2023 06:56:38 +00:00</pubDate>
    </item>
    <item>
      <title><![CDATA[Tár]]></title>
      <description><![CDATA[In deze geweldige nieuwe film van regisseur Todd Field ('Little Children') volgt het leven van de fictieve dirigent Lydia Tár. Nadat ze wordt beschuldigd van grensoverschrijdend gedrag jegens een studente raakt haar leven in een neerwaartse spiraal.

Deze eerste vrouwelijke dirigent van het Berlin Philharmoniker heeft een onnavolgbaar talent, is meedogenloos wreed en laat nu en dan haar oog vallen op jonge vrouwelijk musici. 'Tár' begint als het machtsmisbruik Lydia begint te achtervolgen.Regisseur Todd Field (‘Little Children’) en Blanchett vormen een magisch duo. Ze creëren op zo’n geloofwaardige manier een karakter met menselijke aspecten waardoor je een volledig beeld krijgt van de persoon, haar talent én haar valkuilen. Onder andere  nam 'Tár' op in zijn lijst van beste films van afgelopen jaar.★★★★★ ‘In het grandioos goede ‘Tár’ worden de regels en afgronden van de macht minutieus verkend. Cate Blanchett speelt de rol van in opspraak geraakte dirigent met virtuositeit én tragiek.’ –★★★★★ ‘Een ijzersterke Cate Blanchett in de titelrol. Na de slottitels zou je de film het liefst direct opnieuw zien. En nog eens’ – ★★★★★ ‘Cate Blanchett is exceptioneel als Lydia Tár in Todd Fields woest indrukwekkende verhaal over de ondergang van een briljant dirigent’ – ★★★★★ ‘Cate Blanchett is weergaloos als dirigent in Tár’ –  ★★★★★ ‘Fenomenaal’ –]]></description>
      <guid>https://www.filmtheaterhilversum.nl/films/4592-tar.html</guid>
      <pubDate>Sun, 2 Apr 2023 06:56:38 +00:00</pubDate>
    </item>
    <item>
      <title><![CDATA[The Blue Caftan]]></title>
      <description><![CDATA[★★★★ ‘Hoe oprechte liefde uiteenlopende vormen kan aannemen’ – NRC Handelsblad★★★★ ‘Je raak als kijker bedwelmd door de sensuele sfeer’ – de Volkskrant★★★★ ‘Een film over liefde in al zijn gedaanten’ – VPRO CinemaIn The Blue Caftan toont regisseur Maryam Touzani (Adam) dat liefde verschillende vormen kan aannemen. De fenomenale acteerprestaties van Saleh Bakri en de Belgische Lubna Azabal (Incendies, Adam)) zorgen samen met de prachtige cinematografie voor een aangrijpende, warme en universele film. Halim (Saleh Bakri) heeft samen met zijn vrouw Mina (Lubna Azabal) een traditionele kaftanwinkel in de medina van Salé, Marokko. Zijn authentieke handwerk levert schitterende kaftans op. Hun hele huwelijk lang leven ze al met een geheim, maar desondanks heeft het echtpaar een enorme genegenheid voor elkaar. Mina's ziekte en de komst van Youssef, een nieuwe leerling die het vak wil leren, zorgen er voor dat dit fragiele evenwicht onder druk komt te staan. Verenigd in hun liefde, helpen ze elkaar om hun angsten onder ogen te zien. The Blue Caftan is geselecteerd voor het IFFR 2023. In Cannes werd de film met een staande ovatie ontvangen en won hij de FIPRESCI-prijs in het Un Certain Regard-programma.]]></description>
      <guid>https://www.filmtheaterhilversum.nl/films/4829-the+blue+caftan.html</guid>
      <pubDate>Sun, 2 Apr 2023 06:56:38 +00:00</pubDate>
    </item>
    <item>
      <title><![CDATA[The Whale - Laatste kans]]></title>
      <description><![CDATA['The Whale' is een aangrijpend drama met een fenomenale comeback van acteur Brendan Fraser ('The Mummy' Trilogy, 'Crash') als vader, die probeert opnieuw contact te maken met zijn vervreemde tienerdochter, gespeeld door rising star Sadie Sink ('Stranger Things').

★★★★ ‘Weergaloos acteerduet’ – de Volkskrant★★★★ ‘Zonder meer aangrijpend’ – VPRO Cinema★★★★ – Algemeen Dagblad‘In ‘The Whale’ speelt Brendan Fraser de rol van zijn leven’ – NRC HandelsbladOscargenomineerde regisseur Darren Aronofsky ('Black Swan', 'Requiem for a Dream') schetst een ontroerend portret van een man die zijn leven opnieuw betekenis wil geven. Charlie (Brendan Fraser) leeft teruggetrokken en geeft Engelse les online. Hij heeft ernstig overgewicht en lijkt alles in zijn leven te zijn kwijt geraakt. Toch probeert Charlie, vol hoop, het contact met zijn 17-jarige dochter Ellie (Sadie Sink) te herstellen. Maar die neemt het hem kwalijk dat hij zijn gezin in de steek heeft gelaten. Langzaamaan ontdekken we hoe Charlie de man geworden is die we zien, en hoe hij hoopt toch een vader voor Ellie te kunnen zijn. 'The Whale' is zowel hartverwarmend als hartverscheurend. Aronofsky maakt je onderdeel van een leven waar je van weg wilt kijken, maar dat je tot tranen toe beroert. 'Fraser gives the performance of a lifetime' ().]]></description>
      <guid>https://www.filmtheaterhilversum.nl/films/4751-the+whale+laatste+kans.html</guid>
      <pubDate>Sun, 2 Apr 2023 06:56:39 +00:00</pubDate>
    </item>
  </channel>
</rss>
