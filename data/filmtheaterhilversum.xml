<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[À Plein Temps - Laatste week]]></title>
      <description><![CDATA[Zenuwslopend drama, dat eerder aanvoelt als een thriller, over een alleenstaande moeder die op de dag van een belangrijk sollicitatiegesprek in een race tegen de klok belandt.

Elke dag haast Julie zich van haar werk in een luxehotel in de drukke Parijse binnenstad terug naar het platteland om voor haar twee kinderen te zorgen. Door het onophoudelijke ritme van wassen, strijken, koken, rekeningen betalen en boodschappen doen weet de alleenstaande moeder vaak niet waar haar hoofd staat. Wanneer ze eindelijk een sollicitatiegesprek krijgt voor een baan waar ze al lang van droomt, begint het openbaar vervoer aan een landelijke staking. Het fragiele evenwicht waar ze zo hard voor gewerkt heeft, dreigt uit balans te raken. Julie begint aan een wanhopige race tegen de klok.Regisseur Eric Gravel weet in À PLEIN TEMPS de dagelijkse handelingen van een alleenstaande moeder de enerverende spanning van een thriller mee te geven. Het hoofdpersonage Julie leeft in sneltreinvaart, niet omdat ze een spion of een CIA-agent is, maar gewoon omdat ze een alleenstaande moeder is die vecht voor een beter leven. De film ging in première tijdens het filmfestival in Venetië, waar de film werd gelauwerd met prijzen voor beste regie en beste actrice in het programmaonderdeel Orrizonti.]]></description>
      <guid>https://www.filmtheaterhilversum.nl/films/4694-a+plein+temps+laatste+week.html</guid>
      <pubDate>Sat, 21 Jan 2023 16:06:21 +00:00</pubDate>
    </item>
    <item>
      <title><![CDATA[Alejandro Jodorowsky: Fando y lis (1968)]]></title>
      <description><![CDATA[Vanaf 23 februari brengen we het werk van de Chileens-Franse cultregisseur Alejandro Jodorowsky terug in onze filmzalen.

Jodorowsky’s regiedebuut is een uiterst ambitieuze en kenmerkend excessieve adaptatie van een controversieel toneelstuk van de excentrieke toneelschrijver Ferando Arrabal. De film staat al gelijk bol van een aantal van zijn meest waanzinnige scènes, geschoten in rauw zwart-wit. De film toont de reis van de jonge Fando en haar verlamde geliefde Lis langs een aantal surrealistische taferelen in hun zoektocht naar de betoverde stad Tar.]]></description>
      <guid>https://www.filmtheaterhilversum.nl/films/4794-alejandro+jodorowsky+fando+y+lis+1968.html</guid>
      <pubDate>Sat, 21 Jan 2023 16:06:22 +00:00</pubDate>
    </item>
    <item>
      <title><![CDATA[All the Beauty and the Bloodshed]]></title>
      <description><![CDATA[Veelzijdige documentaire over de internationaal befaamde fotograaf en activiste Nan Goldin.

★★★★★ "Meesterlijke biopic" - Trouw★★★★ "Thriller en een aangrijpend kunstenaarsportret ineen" - de Volkskrant★★★★ "Openhartig en inspirerend portret" - VPRO CinemaDe documentaire toont het leven, de carrière en het activisme van Goldin aan de hand van unieke opnames, persoonlijke interviews en haar baanbrekende fotografie. De kunstenares ontvluchtte haar traumatische jeugd en vond haar eigen scene waarin vrijheid en seksuele onafhankelijkheid een belangrijke rol speelden. Goldin laat, onder andere met haar protest tegen de rijke familie Sackler, zien dat kunst een wapen kan zijn. Regisseur Laura Poitras (die eerder een Oscar won voor ‘Citizen Four’ over Edward Snowden) creëerde een zeer persoonlijk portret van één van de belangrijkste fotografen van de late 20e eeuw, waarvoor ze in Venetië de Gouden Leeuw won.]]></description>
      <guid>https://www.filmtheaterhilversum.nl/films/4669-all+the+beauty+and+the+bloodshed.html</guid>
      <pubDate>Sat, 21 Jan 2023 16:06:22 +00:00</pubDate>
    </item>
    <item>
      <title><![CDATA[Babylon]]></title>
      <description><![CDATA[Regisseur Damien Chazelle (‘La La Land’, ‘Whiplash’) is na het maken van Netflix-serie ‘The Eddy’ eindelijk terug met een nieuwe film die zich afspeelt in het Los Angeles van de jaren ’20.

★★★★ "Lofzang op en afrekening met de filmindustrie" - de Volkskrant★★★★ "Dynamische, uitputtende ondergangsfantasie van Hollywood" - NRC★★★★ "Wervelend spektakelstuk van regisseur Chazelle" - VPRO CinemaIn dit tijdperk kwam de filmindustrie in  Hollywood op volle stoom. Manny Torres (Diego Calva) is een beginnend acteur die er alles aan wil doen om door te breken en dolgraag onderdeel wil zijn van de filmindustrie. Actrice Nellie LaRoy (Margot Robbie), die met haar grote mond en zelfvertrouwen volop rollen in de zogenaamde ‘talkies’ (films met geluid) weet te bemachtigen, neemt hem onder zijn vleugels. Wervelende, uitbundige cinema met een indrukwekkende cast.]]></description>
      <guid>https://www.filmtheaterhilversum.nl/films/4721-babylon.html</guid>
      <pubDate>Sat, 21 Jan 2023 16:06:22 +00:00</pubDate>
    </item>
    <item>
      <title><![CDATA[Best of IDFA on Tour 2023]]></title>
      <description><![CDATA[In januari te zien: drie prijswinnende films die door de jury’s van IDFA 2022 zijn bekroond om hun uitmuntendheid, omdat ze urgente verhalen vertellen of omdat ze je op een bijzondere manier raken.

Dit jaar in de selectie: drie prachtige films die tijdens het International Documentary Film Festival in de prijzen zijn gevallen: 'Paradise',  'Journey through our world' en 'Apolonia, Apolonia'. Het programma:  10.30 Paradise (88 min) 11.58 Lunchpauze (30 min)12.30 Reis door onze wereld (113 min)14.23 Koffiepauze (20 min)14.45 Apolonia, Apolonia (116 min)Alle films zijn Nederlands ondertiteld.Tickets- Een kaartje voor het hele programma kost € 28,50- Voor Cinevillers is het programma gratis- Op vertoon van de Vriendenloterij VIP kaart kunnen - alleen aan onze kassa - maximaal twee tickets worden aangeschaft voor € 23,50 per ticket- Ben je lid van onze filmclub? Op vertoon van de filmclubpas mag je aan de kassa maximaal 2 kaarten aanschaffen voor € 26- De optie om lunch te bestellen is beëindigd, wegens het bestellen van het aantal lunchpakketten bij de leverancier. Alexander Abaturov, 88 min., Frankrijk, Zwitserland, 2022In de zomer van 2021 leidt een uitzonderlijke hittegolf in Jakoetië, het noordoosten van Siberië, tot enorme bosbranden. Op de eindeloze taiga ligt het dorp Shologon, gehuld in oranje rook en zwarte as. Het bos staat in brand en de vlammen naderen snel.Van de regering hoeven de oorspronkelijke bewoners geen hulp te verwachten. Want Shologon ligt aan de rand van de ‘Controlezone’, de officiële term in de Russische wet voor afgelegen of dunbevolkte gebieden waar de autoriteiten niet verplicht zijn om natuurbranden te bestrijden, als de kosten om ze te blussen groter zijn dan de geschatte schade. Aan hun lot overgelaten slaan de bewoners de handen ineen.Deze visueel sterke film is gelardeerd met een Jakoet-sprookje over de wind die over de heilige berg blaast. Een oud verhaal dat nu akelig actueel is, omdat diezelfde wind nu vooral de vlammen dichterbij brengt. De camera gaat met de mannen mee het vuur in, door hen De Draak genoemd, als ze proberen de vlammen te bedwingen. De klimaatverandering gaat in de poolgebieden sneller dan waar dan ook, met dit inferno als krachtig visueel bewijs.Petra Lataster-Czisch & Peter Lataster, 113 min., Nederland, 2022Sporten met flessen als gewichten. Goede vrienden die je spreekt via videobellen, en dan na een uur samen moeten beslissen of je een nieuwe zoomlink aanvraagt. Plots die twee kraaien in de tuin opmerken. Door corona kromp de wereld van het documentaire-echtpaar Petra en Peter Lataster. Toen de lockdown kwam, richtten zij de camera op zichzelf, op de natuur in hun tuin en op hun buren.'Journey Through Our World' is minder een egodocument dan een herkenbare schets van die wonderlijke historische periode. Waarin de wereld tot stilstand was gekomen en de tijd, soms onbarmhartig, doortikte. Er is die kalmte waarin de dagen zich aaneenrijgen, en de aandacht opeens gevangen kan worden door een traag glijdende slak in de tuin. Er is de angst voor een onbekend virus. En ondertussen voeden de kraaien gewoon een jong op. Een dierbare vriendin blijkt ongeneeslijk ziek, en sterft. In al die tijd is er één constante: de tedere relatie van het echtpaar en hun liefdevolle blik op de wereld om hen heen.Lea Glob, 116 min., Denemarken, Polen en Frankrijk, 2022Een sprookjesachtig bestaan leidde Apolonia Sokol in de ogen van de Deense filmmaker Lea Glob, toen zij haar in 2009 voor het eerst portretteerde. De getalenteerde Apolonia werd geboren in een undergroundtheater in Parijs en groeide op in een kunstenaarsgemeenschap – het ultieme bohemien bestaan. Als twintiger studeert ze aan de Beaux-Arts de Paris, een van de meest prestigieuze kunstacademies van Europa. Door de jaren heen keerde Lea Glob telkens weer met haar camera bij de charismatische Apolonia terug en ontstond een bijzondere band tussen de twee jonge vrouwen.Het resultaat is dit dertien jaar omspannende, fascinerende portret van een jongvolwassen vrouw die haar plek zoekt in de (kunst)wereld. Apolonia is overtuigd van haar talent, maar heeft het niet altijd makkelijk. Sprookjes bestaan niet; een vrouwelijke kunstschilder moet meer opgeven en heeft meer te overwinnen dan een man, is een van de lessen die Apolonia leert. Dat geldt ook voor haar vriendin Oksana Shachko, een van de oprichters van de feministische actiegroep Femen, met wie ze lang samenwoont. Apolonia’s veerkracht wordt flink op de proef gesteld.]]></description>
      <guid>https://www.filmtheaterhilversum.nl/films/4722-best+of+idfa+on+tour+2023.html</guid>
      <pubDate>Sat, 21 Jan 2023 16:06:22 +00:00</pubDate>
    </item>
    <item>
      <title><![CDATA[Blind Chance (1987)]]></title>
      <description><![CDATA[In januari vertonen we een retrospectief van het werk van Poolse cineast Krzysztof Kieślowski. Eénmalig te zien: Blind Chance (1987).

Hoofdpersoon is een jonge medicijnenstudent Viteck, van wie de film na de dood van diens vader drie mogelijkheden laat zien van zijn verdere bestaan. Bevrijd van de last van zijn dominante vader rent hij het station binnen, zich er niet van bewust dat zijn bestaan vanaf dat moment een beslissende wending kan nemen.]]></description>
      <guid>https://www.filmtheaterhilversum.nl/films/4716-blind+chance+1987.html</guid>
      <pubDate>Sat, 21 Jan 2023 16:06:22 +00:00</pubDate>
    </item>
    <item>
      <title><![CDATA[Broker]]></title>
      <description><![CDATA[De nieuwe film van Hirokazu Koreeda (‘Shoplifters’, ‘Nobody Knows’) is – net als zijn vorige films -  een ontroerend portret van buitenbeentjes die elkaar opzoeken en samen proberen er het beste van te maken.

★★★★ "Meesterlijk scenario over het gevaar van snelle oordelen" - NRCSang-hyeon en Dong-soo verdienen goed geld aan het stelen van ter vondeling gelegde baby’s, om ze vervolgens aan te bieden op de adoptiemarkt. Wanneer moeder So-young terugkomt op de beslissing om haar baby af te staan, ontdekt ze de twee mannen en hun illegale praktijk. Overspoeld door gevoelens van zowel moederliefde als wanhoop, besluit ze mee te helpen bij de zoektocht naar geschikte ouders voor haar kind. Ondertussen zitten de rechercheurs Soo-jin en Lee ze op de hielen – handel in baby’s is geenszins legaal.]]></description>
      <guid>https://www.filmtheaterhilversum.nl/films/4657-broker.html</guid>
      <pubDate>Sat, 21 Jan 2023 16:06:22 +00:00</pubDate>
    </item>
    <item>
      <title><![CDATA[De Acht Bergen]]></title>
      <description><![CDATA[De Acht Bergen (naar de bestseller Le Otto Montagne van Paolo Cognetti) vertelt het verhaal van de bijzondere vriendschap tussen de stadse Pietro en Bruno; een jongen uit de Italiaanse bergen.

In hun levenslange zoektocht naar geluk zwerft Pietro de wereld over terwijl Bruno trouw blijft aan zijn berg. Ondanks hun totaal verschillende levens, blijft de vriendschap uit hun kinderjaren ogenschijnlijk onverwoestbaar. Een film over liefde tussen mensen, opgroeien, eenzaamheid, houvast, familierelaties en verknochtheid aan een streek.]]></description>
      <guid>https://www.filmtheaterhilversum.nl/films/4678-de+acht+bergen.html</guid>
      <pubDate>Sat, 21 Jan 2023 16:06:23 +00:00</pubDate>
    </item>
    <item>
      <title><![CDATA[EO]]></title>
      <description><![CDATA[De wereld is een mysterieuze plek wanneer deze gezien wordt door de ogen van een dier. EO (“eee-ohhh”).

Een grijze ezel met melancholische ogen, ontmoet zowel goede als slechte mensen op zijn levenspad door het hedendaagse Polen en Italië. Hij ondergaat vreugde en pijn, de willekeur van het rad van fortuin, maakt van zijn geluk een ramp en zijn wanhoop dan weer een onverwachte meevaller. Maar in tegenstelling tot de mens, verliest hij nooit zijn onschuld. De Poolse legende Jerzy Skolimowski levert een visueel experimentele aanvulling op Robert Bresson’s zwart-wit drama ‘Au Hasard Balthazar’ uit 1966.]]></description>
      <guid>https://www.filmtheaterhilversum.nl/films/4775-eo.html</guid>
      <pubDate>Sat, 21 Jan 2023 16:06:23 +00:00</pubDate>
    </item>
    <item>
      <title><![CDATA[Ernest & Celestine: op avontuur in Brabbelland (5+)]]></title>
      <description><![CDATA[Ernest & Celestine: op avontuur in Brabbelland wordt de onwaarschijnlijke vriendschap van de onzekere beer Ernest en de dappere muis Célestine op de proef gesteld. Deze prachtige animatie weet in zijn eenvoud elke emotie over te brengen, net als het belang en plezier van muziek.

Ernest en Célestine gaan naar Brabbelland, het land waar Ernest vandaan komt, om zijn kapotte viool te laten repareren. Ernest wil helemaal niet terug, maar Célestine weet hem over te halen. Daar komen ze erachter dat muziek in het hele land verboden is, wat voor onze twee helden ondenkbaar is. Gelukkig krijgen ze hulp uit onverwachte hoek. Samen met een mysterieuze, geheime vriend brengen ze muziek en plezier terug voor iedereen in Brabbelland!Ernest en Célestine werden bedacht door tekenaar Gabrielle Vincent. De eerste film in 2012 werd genomineerd voor een Oscar. Sindsdien zijn de muis en de beer uitgegroeid tot een hartverwarmend gezelschap voor de hele familie. De film laat zien dat echte vriendschap geen grenzen kent.]]></description>
      <guid>https://www.filmtheaterhilversum.nl/films/4725-ernest+celestine+op+avontuur+in+brabbelland+5.html</guid>
      <pubDate>Sat, 21 Jan 2023 16:06:23 +00:00</pubDate>
    </item>
    <item>
      <title><![CDATA[Flux Gourmet]]></title>
      <description><![CDATA[De nieuwe film van Britse cult-regisseur Peter Strickland (‘Berberian Sound Studio’, ‘The Duke of Burgundy’) is een grote aanrader voor liefhebbers van eigenzinnige, absurdistische cinema.

★★★★ "Droge humor kruidt de film" - NRCEen gegoede estheet leidt een creatief instituut en nodigt een culinair collectief uit dat een maand lang het eten mag voorzien en experimentele muziek maakt met het voedsel als instrument. Een Griekse schrijver wordt ingehuurd om verslag uit te brengen over het creatieve proces van de groep en krijgt last van maagklachten. Terwijl zijn darmstoornissen hem dwingen zijn eigen malaise onder ogen te zien, krijgt het collectief af te rekenen met interne ruzies en afgewezen kandidaten die wraak willen nemen. Net als het eerdere werk van Strickland prachtig in beeld gebracht: absurd, origineel en geestig.]]></description>
      <guid>https://www.filmtheaterhilversum.nl/films/4717-flux+gourmet.html</guid>
      <pubDate>Sat, 21 Jan 2023 16:06:23 +00:00</pubDate>
    </item>
    <item>
      <title><![CDATA[Hallelujah: Leonard Cohen, A Journey, A Song]]></title>
      <description><![CDATA[Een eerbetoon aan Leonard Cohen en zijn meest bekende en meest gecoverde song.

★★★★ de VolkskrantDeze documentaire laat de ontwikkeling van Cohens carrière zien en focust zich op de ontstaansgeschiedenis van zijn meest bekende en meest gecoverde song. Cohen werkte er maar liefst zeven jaar aan en op papier telde het uiteindelijk meer dan honderdvijftig coupletten. In eerste instantie werd Hallelujah afgewezen door zijn platenmaatschappij, maar vertolkingen van onder andere Jeff Buckley en Rufus Wainwright wekten het tot leven. Met ontroerende getuigenissen van grote artiesten voor wie het lied een persoonlijke toetssteen is geworden en een schat aan nooit eerder vertoond archiefmateriaal van de Cohen Trust.]]></description>
      <guid>https://www.filmtheaterhilversum.nl/films/4741-hallelujah+leonard+cohen+a+journey+a+song.html</guid>
      <pubDate>Sat, 21 Jan 2023 16:06:23 +00:00</pubDate>
    </item>
    <item>
      <title><![CDATA[Keuzefilm Joep Dohmen: La Belle Époque]]></title>
      <description><![CDATA[Op dinsdag 28 februari om 21.00 uur vertonen we eenmalig La Belle Époque, de keuzefilm van Hilversum in Gesprek-gast Joep Dohmen. Als je terug kon gaan naar de goeie ouwe tijd, zou het daar dan beter zijn? Dat ontdekt Victor, een gedesillusioneerde zestiger in een relatiecrisis wiens leven compleet op zijn kop gezet wordt als hij Antoine ontmoet, een briljante ondernemer die aan zijn klanten de mogelijkheid biedt terug te keren naar het tijdperk van hun keuze. Uiterst originele, komische en romantische Franse film die reeds op vele filmfestivals tot publieksfavoriet is verkozen.

Victor besluit de meest memorabele week uit zijn leven te herbeleven, die waarin hij veertig jaar geleden zijn grote liefde Marianne voor het eerst ontmoette. De setting is een gezellig buurtcafé uit de jaren zeventig, waar iedereen rookt als een ketter. Victor heeft het al snel zo naar z’n zin dat hij het liefst zou blijven in deze tijd zonder mobiele telefoons, internet en andere moderne gemakken... ‘La belle époque’ – met heerlijk acteerwerk van Daniel Auteuil als de charmante en goedlachse Victor en Fanny Ardant als zijn grote liefde -is een vertederend liefdesverhaal met een uiterst gedurfd concept en sprankelt tot het eind.]]></description>
      <guid>https://www.filmtheaterhilversum.nl/films/3108-keuzefilm+joep+dohmen+la+belle+epoque.html</guid>
      <pubDate>Sat, 21 Jan 2023 16:06:24 +00:00</pubDate>
    </item>
    <item>
      <title><![CDATA[La double vie de Véronique (re-release)]]></title>
      <description><![CDATA[Dubbelportret van Weronika in het Poolse Krakau en haar dubbelganger Véronique in Frankrijk. De beide meisjes worden op dezelfde dag geboren, lijden aan dezelfde hartkwaal, zijn beiden muzikaal. Op het moment dat de één sterft krijgt de ander een cassettebandje van een mysterieuze onbekende, met aanwijzingen waarmee ze op zoek gaat naar de ander.  Hoofdrolspeelster Irène Jacob won in 1991 op het filmfestival van Cannes de prijs voor Beste actrice. Bij de Golden Globes in 1992 werd de film genomineerd voor Beste Buitenlandse Film.]]></description>
      <guid>https://www.filmtheaterhilversum.nl/films/4720-la+double+vie+de+veronique+re+release.html</guid>
      <pubDate>Sat, 21 Jan 2023 16:06:24 +00:00</pubDate>
    </item>
    <item>
      <title><![CDATA[Les cinq diables]]></title>
      <description><![CDATA[Zinderend en mysterieus drama waarin Vicky (8) dankzij haar buitengewone reukvermogen diep weggestopte herinneringen van haar moeder kan ervaren.

★★★★ "De pas 33-jarige filmregisseur is een opmerkelijk filmtalent" - de VolkskrantVicky, een eigenzinnig meisje dat wordt gepest op school, heeft een magisch talent: ze heeft een buitengewoon reukvermogen en kan niet alleen elke geur die ze ruikt herkennen, maar ook reproduceren. Het meest trots is ze op de potjes waarin ze de geur van haar moeder Joanne (Adèle Exarchopoulos) heeft opgeslagen. Vicky is idolaat van Joanne en vindt het lastig dat ze haar met anderen, zoals haar vader, moet delen. Dat wordt nog erger wanneer haar tante Julia na jaren afwezigheid ineens opduikt. Ook voor Julia creëert Vicky een geur, één die zo sterk is dat hij Vicky meevoert naar magische herinneringen die licht werpen op de geheimen van haar dorp, haar gezin en haar eigen bestaan. Zinderende, mysterieuze film van de hand van Léa Mysius (‘Ava’), geselecteerd voor de ‘Quinzaine des realisateurs’ op het Cannes filmfestival.]]></description>
      <guid>https://www.filmtheaterhilversum.nl/films/4666-les+cinq+diables.html</guid>
      <pubDate>Sat, 21 Jan 2023 16:06:24 +00:00</pubDate>
    </item>
    <item>
      <title><![CDATA[Living]]></title>
      <description><![CDATA[Londen 1953. Williams (Bill Nighy), veteraan en ambtenaar, verliest zich in de bureaucratie van de wederopbouw van het Engeland na de Tweede Wereldoorlog. Terwijl het eindeloze papierwerk zich opstapelt, verneemt Williams dat hij niet meer lang te leven heeft.

Zijn diagnose dwingt Williams om zijn leven in handen te nemen, op zoek te gaan naar het geluk dat hij lang geleden verloor en een erfenis na te laten voor de volgende generatie. Living van regisseur Oliver Hermanus ('Moffie', 'The Endless River'), met Bill Nighy ('Love Actually') en Aimee Lou Wood ('Sex Education') in de hoofdrollen, is een remake van de Japanse film 'Ikiru' van Akira Kurosawa. De film ging in wereldpremière tijdens Sundance en oogstte er lovende kritieken.]]></description>
      <guid>https://www.filmtheaterhilversum.nl/films/4681-living.html</guid>
      <pubDate>Sat, 21 Jan 2023 16:06:24 +00:00</pubDate>
    </item>
    <item>
      <title><![CDATA[Movies that Matter on Tour: Butterfly Vision (Engels ondertiteld)]]></title>
      <description><![CDATA[Iedere maand presenteert Movies that Matter in samenwerking met de lokale Amnesty International-groep een speciale voorstelling van een film over mensenrechtenthema’s met een nagesprek. In februari vertonen we het Oekraïnse ‘Butterfly Vision’.

Na twee maanden als krijgsgevangene keert de Oekraïense militair Lilia terug naar haar man en familie. Maar het lukt haar niet aan haar trauma te ontsnappen, en bovendien blijkt ze zwanger van een van haar bewakers. Toch weigert Lilia een slachtoffer te zijn. Rauw drama, indrukwekkend geacteerd.De Oekraïense dronepiloot Lilia – bijnaam ‘Vlinder’ – komt vrij na twee maanden als krijgsgevangene van pro-Russische separatisten in de regio Donbas. Haar bejubelde vrijlating wordt live op tv uitgezonden en ze wordt een nationale held, maar als snel daalt de realiteit in. Haar overbezorgde moeder heeft geen idee hoe ze haar moet ondersteunen, en haar man Tokha lukt het niet om een nieuwe band op te bouwen.Als blijkt dat Lilia zwanger is nadat ze in gevangenschap is verkracht, trekt ze zich ogenschijnlijk helemaal terug in zichzelf. Ondertussen raakt Tokha steeds sterker betrokken bij een extreemrechtse knokploeg die Roma-kampen aanvalt. Maar ook al lijkt Lilia stoïcijns en gedeprimeerd, ze is vastbesloten zichzelf te bevrijden. Vertoond in de officiële selectie in Cannes 2022. Met een zeer indrukwekkende rol van Rita Burkovska, die Lilia’s geestelijke nood én haar volharding uitbeeldt met een ingehouden angst en kwetsbaarheid.]]></description>
      <guid>https://www.filmtheaterhilversum.nl/films/4797-movies+that+matter+on+tour+butterfly+vision+engels+ondertiteld.html</guid>
      <pubDate>Sat, 21 Jan 2023 16:06:24 +00:00</pubDate>
    </item>
    <item>
      <title><![CDATA[Pannenkoeken & Pyjamafilm: Kleine All (6+)]]></title>
      <description><![CDATA[Op dinsdagochtend 28 februari kun je in je pyjama lekker pannenkoeken komen eten en daarna naar Kleine All. Je mag in je leukste pyjama komen ontbijten met pannenkoeken en ranja.Grootouders, vaders en moeders zijn natuurlijk ook van harte welkom, zij krijgen bij de pannenkoek een kopje koffie of thee. Na het ontbijt vertonen we de film. Ontbijten, oftewel pannenkoeken eten - kan vanaf 9.45 uur en de film start om 10.30 uur. Kaartjes voor de pannenkoeken, ranja & film kosten €12,50.

Op een eenzame zomervakantie wordt de introverte All (11) overgehaald om op te treden als een menselijke antenne voor zijn oude UFO-geobsedeerde buurman die denkt dat er een enorme invasievloot vanuit de ruimte onderweg is. Maar wat ze vinden is niet bepaald een enorme invasievloot. Wanneer de gammele antenne constructie instort, wordt All maar ternauwernood gered door het buitenaardse meisje Britney, die een schoolproject doet over de primitieve mensheid. Nu moet All haar helpen thuis te komen, terwijl ze gefascineerd raakt door dit kleine voorbeeld van de menselijke soort: waarom blijft deze jongen zeggen dat het goed met hem gaat, ook al zijn zijn ouders net gescheiden. Is dat hoe alle kleine mensen werken?]]></description>
      <guid>https://www.filmtheaterhilversum.nl/films/4793-pannenkoeken+pyjamafilm+kleine+all+6.html</guid>
      <pubDate>Sat, 21 Jan 2023 16:06:25 +00:00</pubDate>
    </item>
    <item>
      <title><![CDATA[Presque]]></title>
      <description><![CDATA[In deze innemende roadmovie ontdekken twee mannen dat ze niet zo veel van elkaar verschillen als ze hadden gedacht.

★★★★ "Alexandre Jollien is grappig, maar bovenal autentiek" - NRCIgor heeft een lichamelijke beperking. Hij bezorgt biologische groenten, woont zelfstandig en is erg in filosofie geïnteresseerd. Door een ongeluk komt hij in contact met begrafenisondernemer Louis. Igor ziet in de gestreste Louis een goede vriend, maar die hoopt echter snel van hem af te zijn. Als Igor zich verstopt in de lijkwagen waarmee Louis naar Zuid-Frankrijk moet, volgt een bijzondere reis. Hoofdrolspelers Alexandre Jollien (die zelf een beperking heeft) en Bernard Campan schreven en regisseerden de film zelf. Een ware feelgoodfilm die in de voetsporen treedt van ‘Intouchables’ en ‘Hors Normes’.]]></description>
      <guid>https://www.filmtheaterhilversum.nl/films/4737-presque.html</guid>
      <pubDate>Sat, 21 Jan 2023 16:06:25 +00:00</pubDate>
    </item>
    <item>
      <title><![CDATA[Return to Dust]]></title>
      <description><![CDATA[De bescheiden Ma en de schuchtere Cao wonen in de Gansu-regio in het noordwesten van China – één van de armste regio’s van het land. Ze zijn verstoten door hun families en worden gedwongen tot een gearrangeerd huwelijk.

★★★★ "Ontroerende boerenfilm" - NRCZe besluiten hun krachten te bundelen om samen te overleven op het Chinese platteland. In de veilige haven die ze hebben weten te creëren, ontstaat er langzaam maar zeker een bijzondere band tussen Ma en Cao. Ontroerende slow-burner over een langzaam opbloeiende liefdesrelatie die na een bioscooprelease in het thuisland plots geruisloos van Chinese streamingsdiensten werd gehaald door de China Film Commission, die de verbeelding van het land in cinema scherp in de gaten houdt.]]></description>
      <guid>https://www.filmtheaterhilversum.nl/films/4731-return+to+dust.html</guid>
      <pubDate>Sat, 21 Jan 2023 16:06:25 +00:00</pubDate>
    </item>
    <item>
      <title><![CDATA[Rodeo]]></title>
      <description><![CDATA[Indrukwekkend regiedebuut over de zelfstandige jonge vrouw Julia, die aansluiting zoekt bij de ondergrondse dirtbike-community.

★★★★ NRCJulia is eigenzinnig, bijdehand en handig. Ze groeit op in een arme buurt en leert al vroeg om voor zichzelf te zorgen. Met een gestolen motor racet ze mee met een groep jongens die ze op straat tegenkomt. Zij zitten niet op haar te wachten, maar de leider van de groep blijkt vanuit zijn gevangeniscel goed gebruik te kunnen maken van haar kwaliteiten. In deze mannenwereld gaat Julia op zoek naar een manier om haar passie te kunnen volgen. De cast voert spectaculair stuntwerk uit, onder toeziend oog van stuntexpert Mathieu Lardot, die eerder meewerkte aan ‘Mission: Impossible’ films.]]></description>
      <guid>https://www.filmtheaterhilversum.nl/films/4749-rodeo.html</guid>
      <pubDate>Sat, 21 Jan 2023 16:06:25 +00:00</pubDate>
    </item>
    <item>
      <title><![CDATA[The Proof of the Pudding]]></title>
      <description><![CDATA[Aan de vooravond van de restauratie en transformatie van het Centraal Beheer complex van Herman Hertzberger in Apeldoorn, portretteert filmmaker Patrick Minks Hertzberger om met hem de sociale en architectonische waarde van en de toekomstplannen voor het structuralistisch bouwwerk te onderzoeken. De titel van de film is ontleend aan Hertzbergers bewering dat de transformatie ‘the proof of the pudding’ zal zijn. Een succesvolle transformatie zal eindelijk de meerwaarde onthullen van wat Hertzberger beschouwt als het kernprincipe van het structuralisme: het aanpassingsvermogen.Centraal Beheer, dat bekend staat als het eerste democratische kantoorgebouw, werd geroemd om zijn tussenruimtes, waar kantoormedewerkers zich een plek konden eigen maken en informeel met elkaar konden communiceren. Het blijken juist deze sociale ruimtes die de aantrekkelijkheid voor ontwikkelaars beperken omdat de ruimtes zich moeilijk laten aanpassen. Zou Winy Maas een plan kunnen maken dat de essentie van het ontwerp van Hertzberger overeind houdt en tegelijkertijd de investeerders tevreden weet te stellen? 'The Proof of the Pudding' is een boeiende kijk op een architect die werkt aan het behoud zijn nalatenschap en zijn idealen.]]></description>
      <guid>https://www.filmtheaterhilversum.nl/films/4659-the+proof+of+the+pudding.html</guid>
      <pubDate>Sat, 21 Jan 2023 16:06:25 +00:00</pubDate>
    </item>
    <item>
      <title><![CDATA[Triangle of Sadness]]></title>
      <description><![CDATA[Na 'The Square' is Ruben Östlund terug met het wellicht wel even briljante 'The Triangle of Sadness', waarmee hij op het filmfestival in Cannes de Gouden Palm in de wacht sleepte, en tijdens de European Film Awards maar liefst drie prijzen: beste film beste regisseur en beste scenarioschrijver.

★★★★★ "Een heel grappige komedie met veel om op na te kauwen" - NRC★★★★ "Fantastisch georkestreerd onsmakelijk geheel" - de Volkskrant★★★★ "Hilarische en fijn-vileine satire" - VPRO CinemaDe modellen Carl en Yaya worden uitgenodigd voor een luxe cruise met aan boord een bont gezelschap aan rijke passagiers, waaronder een Russische oligarch, Britse wapenhandelaars en een eigenzinnige, alcoholische, Marx-citerende kapitein. In eerste instantie oogt alles als de perfecte Instagram post, maar er is een hevige storm op komst. De cruise eindigt catastrofaal en het koppel strandt met een groep miljardairs en een schoonmaakster op een onbewoond eiland. In een strijd om te overleven wordt de hiërarchie volledig op zijn kop gezet.]]></description>
      <guid>https://www.filmtheaterhilversum.nl/films/4371-triangle+of+sadness.html</guid>
      <pubDate>Sat, 21 Jan 2023 16:06:25 +00:00</pubDate>
    </item>
    <item>
      <title><![CDATA[Trois couleurs: Blanc (re-release)]]></title>
      <description><![CDATA[Het tweede deel van de Trois couleurs-trilogie waarin Kieślowski refereert naar de drie idealen van de Franse revolutionaire periode: vrijheid, gelijkheid en broederschap.

Hoofdpersoon in deze film waarin gelijkheid het thema is, is kapper Karol (Zbigniew Zamachowski). Hij gaat scheiden van zijn vrouw Dominique (Julie Delpy). Het huwelijk met de beeldschone Parisienne, met wie hij een kapsalon in de Franse hoofdstad bezat, strandde op Karols impotentie. Als dan ook nog die kapsalon in vlammen opgaat, vlucht hij naar Polen. 'Trois Couleurs: Blanc' won in 1994 op het Filmfestival van Berlijn de Zilveren beer voor Beste Regie.]]></description>
      <guid>https://www.filmtheaterhilversum.nl/films/4706-trois+couleurs+blanc+re+release.html</guid>
      <pubDate>Sat, 21 Jan 2023 16:06:26 +00:00</pubDate>
    </item>
    <item>
      <title><![CDATA[Trois couleurs: Bleu (re-release)]]></title>
      <description><![CDATA[Op zondag 22 januari om 14.00 uur houdt filmcriticus Hugo Emmerzael voorafgaand aan de vertoning van Trois couleurs: Bleu een inleiding over het werk van Kieślowski.

Het eerste deel van de Trois couleurs-trilogie waarin Kieślowski refereert naar de drie idealen van de Franse revolutionaire periode: vrijheid, gelijkheid en broederschap. Juliette Binoche speelt de rol van Julie, die na een tragisch verkeersongeval haar man en dochter verliest. Getraumatiseerd besluit ze alles achter te laten en een nieuw leven te beginnen. Haar man was echter bezig met een belangrijk muziekstuk en Julie is de enige persoon die kan helpen dit werk te voltooien. De film won onder meer drie Césars en de Gouden Leeuw op het Filmfestival van Venetië.]]></description>
      <guid>https://www.filmtheaterhilversum.nl/films/4707-trois+couleurs+bleu+re+release.html</guid>
      <pubDate>Sat, 21 Jan 2023 16:06:26 +00:00</pubDate>
    </item>
    <item>
      <title><![CDATA[Trois couleurs: Rouge (re-release)]]></title>
      <description><![CDATA[Het derde deel van de Trois couleurs-trilogie waarin Kieślowski refereert naar de drie idealen van de Franse revolutionaire periode: vrijheid, gelijkheid en broederschap. Fotomodel Valentine rijdt op straat een herdershond aan. Ze brengt het gewonde dier naar de eigenaar, een gepensioneerde rechter. Hij is een zonderling man die stiekem de mensen in zijn omgeving begluurt. Na de eerste stroeve ontmoeting groeit hun affectie, ondanks het grote leeftijdsverschil. De film werd genomineerd voor de Gouden Palm in Cannes en kreeg 3 Oscarnominaties: Beste Regie, Scenario, Cinematografie.]]></description>
      <guid>https://www.filmtheaterhilversum.nl/films/4708-trois+couleurs+rouge+re+release.html</guid>
      <pubDate>Sat, 21 Jan 2023 16:06:26 +00:00</pubDate>
    </item>
  </channel>
</rss>
