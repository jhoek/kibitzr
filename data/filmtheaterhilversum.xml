<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[A Matter of Trust | Nordic Watching | Laatste kans]]></title>
      <description><![CDATA[Op een doodgewone nazomerdag staan de levens van vijf niet-verwante mensen op hun kop.

Een man, een dokter, een vrouw, een student en een jonge dochter gaan nietsvermoedend richting een cruciaal kruispunt. Op zoek naar liefde, identiteit en morele maatstaf riskeren ze allemaal het kostbaarste aspect van het leven: vertrouwen. Maar vertrouwen is kwetsbaar en de gevolgen zullen onomkeerbaar, verboden en gênant grappig zijn.]]></description>
      <guid>https://www.filmtheaterhilversum.nl/films/5059-a+matter+of+trust+nordic+watching+laatste+kans.html</guid>
      <pubDate>Thu, 13 Jul 2023 06:57:02 +00:00</pubDate>
    </item>
    <item>
      <title><![CDATA[Allelujah | Laatste kans]]></title>
      <description><![CDATA[Dit warme, ontroerende en komische drama over ouder worden, maar niet bij de pakken neerzitten was een enorme bioscoophit in Engeland. De Beth, een klein ziekenhuis, wordt met sluiting bedreigd. Dat laten personeel, bewoners en vrijwilligers niet zomaar gebeuren. Met een fenomenale cast, waaronder Judi Dench, Jennifer Saunders, Julia McKenzie, David Bradley en Derek Jacobi als patiënten.

Zuster Gilpin (Saunders) en dokter Valentine zorgen met hart en ziel voor de patiënten in het regionale ziekenhuis. Sluiting dreigt want alles moet efficiënter. Een lokale nieuwsploeg komt filmen hoe de huldiging van zuster Gilpin voorbereid wordt, zodat men kan zien wat er op het spel staat. Het koor oefent, de speech is voorbereid en iedereen hoopt dat het een groot feest wordt. Daar kan toch niks mis gaan? Regisseur Richard Eyre ('The Children Act', 'Notes on a Scandal') viert met 'Allelujah' de wilskracht van de patiënten en eert de diepe betrokkenheid van het personeel in de gezondheidszorg. De film is gebaseerd op het succesvolle toneelstuk van Alan Bennett ('The Lady in the Van', 'The History Boys').]]></description>
      <guid>https://www.filmtheaterhilversum.nl/films/4996-allelujah+laatste+kans.html</guid>
      <pubDate>Thu, 13 Jul 2023 06:57:03 +00:00</pubDate>
    </item>
    <item>
      <title><![CDATA[Asteroid City]]></title>
      <description><![CDATA[Nu te zien: 'Asteroid City', de nieuwe film van Wes Anderson ('The French Dispatch', 'The Grand Budapest Hotel', 'The Royal Tenenbaums').

Asteroid City speelt zich af rond 1955, in een fictief Amerikaans plaatsje in de woestijn. Het programma van een conventie voor jonge Stargazers en Space Cadets, waar leerlingen en hun ouders vanuit het hele land bij elkaar komen voor onderlinge kameraadschap en wetenschappelijke competitie, wordt spectaculair verstoord door wereldschokkende gebeurtenissen.]]></description>
      <guid>https://www.filmtheaterhilversum.nl/films/4952-asteroid+city.html</guid>
      <pubDate>Thu, 13 Jul 2023 06:57:03 +00:00</pubDate>
    </item>
    <item>
      <title><![CDATA[Astolfo]]></title>
      <description><![CDATA[De goedhartige Astolfo, een gepensioneerde professor die uit zijn Romeinse appartement is gezet, besluit zijn intrek te nemen in een oud adellijk maar vervallen paleis, het laatste overblijfsel van zijn familiebezit in een afgelegen dorp in de Abruzzen. Hij is er al tientallen jaren niet meer is geweest. Bij aankomst blijkt er een zwerver te wonen en Astolfo besluit dat hij bij hem mag blijven wonen.

Maar daar blijft het niet bij, want al snel wordt het duo vergezeld door een gepensioneerde kok en een jonge klusjesman en koken ze met z'n vieren en spelen ze spelletjes. Wanneer zijn neef langskomt en hem voorstelt aan Stefania, een charmante en gulle vrouw van zijn eigen leeftijd, is Astolfo al snel verliefd en worstelt hij met zijn gevoelens. Aangemoedigd door zijn trouwe groep zet Astolfo een moedige stap en leert hij dat het nooit te laat is voor de liefde. De Italiaanse regisseur Gianni Di Gregorio is terug met zijn nieuwe film Astolfo, een zomerse romantische komedie. Di Gregorio debuteerde als regisseur met de film 'Pranzo di Ferragasto' (2008), waarin hij ook zelf de hoofdrol speelde. Deze film werd geselecteerd voor IFFR en was een groot succes in de bioscoop. Ook voor Astolfo schreef hij het scenario,  regisseerde hij de film en nam als acteur de hoofdrol voor zijn rekening. Hij is te zien samen met actrice Stefania Sandrelli, die in 2005 op het Film festival van Venetië de Gouden Leeuw ontving voor haar oeuvre. Astolfo is genomineerd voor een David bij de David di Donatello Awards voor Best Original Screenplay.]]></description>
      <guid>https://www.filmtheaterhilversum.nl/films/4999-astolfo.html</guid>
      <pubDate>Thu, 13 Jul 2023 06:57:03 +00:00</pubDate>
    </item>
    <item>
      <title><![CDATA[Astolfo | Vino e Cinema]]></title>
      <description><![CDATA[In juli organiseren we onder de noemer Vino e Cinema drie zomerse, feestelijke vertoningen van nieuwe Italiaanse films met aansluitend een wijnproeverij in het filmtheater, georganiseerd door wijnwinkel Il Divino. Na de film staat er een heerlijke wijnproeverij met drie Italiaanse wijnen voor je klaar en kun je genieten van Italiaanse hapjes.

De goedhartige Astolfo, een gepensioneerde professor die uit zijn Romeinse appartement is gezet, besluit zijn intrek te nemen in een oud adellijk maar vervallen paleis, het laatste overblijfsel van zijn familiebezit in een afgelegen dorp in de Abruzzen. Hij is er al tientallen jaren niet meer is geweest. Bij aankomst blijkt er een zwerver te wonen en Astolfo besluit dat hij bij hem mag blijven wonen.Maar daar blijft het niet bij, want al snel wordt het duo vergezeld door een gepensioneerde kok en een jonge klusjesman en koken ze met z'n vieren en spelen ze spelletjes. Wanneer zijn neef langskomt en hem voorstelt aan Stefania, een charmante en gulle vrouw van zijn eigen leeftijd, is Astolfo al snel verliefd en worstelt hij met zijn gevoelens. Aangemoedigd door zijn trouwe groep zet Astolfo een moedige stap en leert hij dat het nooit te laat is voor de liefde. De Italiaanse regisseur Gianni Di Gregorio is terug met zijn nieuwe film Astolfo, een zomerse romantische komedie. Di Gregorio debuteerde als regisseur met de film 'Pranzo di Ferragasto' (2008), waarin hij ook zelf de hoofdrol speelde. Deze film werd geselecteerd voor IFFR en was een groot succes in de bioscoop. Ook voor Astolfo schreef hij het scenario,  regisseerde hij de film en nam als acteur de hoofdrol voor zijn rekening. Hij is te zien samen met actrice Stefania Sandrelli, die in 2005 op het Film festival van Venetië de Gouden Leeuw ontving voor haar oeuvre. Astolfo is genomineerd voor een David bij de David di Donatello Awards voor Best Original Screenplay.Tickets voor het Vino e Cinema arrangement kosten €28,50 / Cinevillers €17,50. Het is niet mogelijk om te reserveren voor deze voorstelling.]]></description>
      <guid>https://www.filmtheaterhilversum.nl/films/5050-astolfo+vino+e+cinema.html</guid>
      <pubDate>Thu, 13 Jul 2023 06:57:03 +00:00</pubDate>
    </item>
    <item>
      <title><![CDATA[Atlantide | Previously Unreleased]]></title>
      <description><![CDATA[In Venetië speelt het hele leven zich op het water af, de gespierde, zongebruinde jongens bekrassen de houten meerpalen van de stad met hun initialen en de maximumsnelheden die ze uit hun machines hebben weten te persen.

In waterstad Venetië hebben opgeschoten tieners als Daniele geen opgevoerde brommers maar razendsnelle speedbootjes, ‘barchini’ – die zijn hun alles. Sfeervolle, hyperrealistische film beweegt van een dromerig begin naar een operatesk slotakkoord. In Venetië speelt het hele leven zich op het water af. De gespierde, zongebruinde jongens bekrassen de houten meerpalen van de stad met hun initialen en de maximumsnelheden die ze uit hun machines hebben weten te persen. Wat realistisch begint, als documentaire of hyperrealistische fictie, explodeert in een operatesk slot rond een gewelddadig en tot mislukken gedoemd inwijdingsritueel. 'Atlantide' was onderdeel van de Venice Horizons competitie (filmfestival van Venetië).]]></description>
      <guid>https://www.filmtheaterhilversum.nl/films/5020-atlantide+previously+unreleased.html</guid>
      <pubDate>Thu, 13 Jul 2023 06:57:04 +00:00</pubDate>
    </item>
    <item>
      <title><![CDATA[Casper en Emma en de Gouden Ring (3+)]]></title>
      <description><![CDATA[Casper en Emma gaan samen met hun familie op vakantie naar het eiland Malta dat ligt in de Middellandse zee. Op hun eerste dag op het strand ontmoeten ze Pawlu en zijn knuffel, Dolfijn. Het begin van een echte vakantievriendschap. Tijdens het spelen vinden de drie vriendjes samen iets bijzonders in de zee: een gouden ring!

Casper en Emma denken dat iemand zijn trouwring is verloren en gaan op zoek naar de rechtmatige eigenaar. Maar het vinden van de eigenaar van de ring blijkt moeilijker dan gedacht. Een visser vertelt de kinderen dat de ring afkomstig is uit de gezonken stad Atlantis. Als Emma en Pawlu nog bezig zijn met de speurtocht ontmoet Casper Agatha, een meisje uit Malta.  Uiteindelijk besluit Emma om de ring terug in zee te gooien. Maar op dat moment leert Casper de oma van Agatha kennen en wordt het mysterie van de gevonden ring toch nog opgelost…]]></description>
      <guid>https://www.filmtheaterhilversum.nl/films/5054-casper+en+emma+en+de+gouden+ring+3.html</guid>
      <pubDate>Thu, 13 Jul 2023 06:57:04 +00:00</pubDate>
    </item>
    <item>
      <title><![CDATA[Cinekid Presenteert: Kiddo (9+)]]></title>
      <description><![CDATA[Op zondag 16 juli om 14.00 uur kun je komen genieten van een speciale vertoning van 'Kiddo' in samenwerking met Cinekid. Voor de film is er een voorfilm met cast- en crew te zien, kun je online meedoen aan een quiz en na afloop is er een mini-workshop acteren in de filmzaal!

De 11-jarige Lu woont in een pleeggezin en droomt ervan om haar lang afwezige moeder Karina weer te zien. Naar het schijnt leeft ze als een ware filmster in Hollywood - ze doet zelfs haar eigen stunts. Als Karina onverwachts opduikt neemt ze Lu, zonder dat haar pleeggezin dat weet, mee op een avontuurlijke roadtrip in haar afgeragde sportwagen. Ze gaan naar Lu’s oma, helemaal in Polen, om een stapel geld op te halen die Karina daar jaren eerder heeft verstopt. Zo kunnen ze opnieuw beginnen en voor altijd samen zijn, belooft Karina. Het wordt een spannende en opwindende rit, want Karina’s levensmotto is ‘alles of niets’. Maar gaandeweg beseft Lu dat ‘gewoon een beetje’ ook al heel fijn kan zijn. Kiddo is de debuutspeelfilm van Zara Dwinger en ging in wereldpremière tijdens het filmfestival van Berlijn. Met een knipoog naar het lovers-on-the-run genre biedt Kiddo een fris perspectief op het leven van een imperfecte ouder en het beschermen van je eigen grenzen als kind.]]></description>
      <guid>https://www.filmtheaterhilversum.nl/films/5026-cinekid+presenteert+kiddo+9.html</guid>
      <pubDate>Thu, 13 Jul 2023 06:57:04 +00:00</pubDate>
    </item>
    <item>
      <title><![CDATA[Clean]]></title>
      <description><![CDATA[Inspirerend portret van de buitengewone Sandra Pankhurst en haar team van traumaschoonmakers.

In deze inspirerende en empathische documentaire volgen we de buitengewone Sandra Pankhurst, een transgendervrouw met haar eigen schoonmaakbedrijf. Sandra en haar team maken de plekken schoon waar anderen hun handen niet aan willen branden, zoals plaatsen delict, zelfmoordlocaties en de huizen van mensen met een verzamelstoornis. Ze doen dit moeilijke werk zonder oordeel en met kameraadschap en humor, en geven zo hun klanten hoop. Maar als Sandra door ziekte haar geliefde bedrijf moet verlaten, besluit ze haar traumatische verleden onder ogen te zien en gaat ze op zoek naar haar biologische moeder.]]></description>
      <guid>https://www.filmtheaterhilversum.nl/films/4997-clean.html</guid>
      <pubDate>Thu, 13 Jul 2023 06:57:04 +00:00</pubDate>
    </item>
    <item>
      <title><![CDATA[Dogborn | Nordic Watching]]></title>
      <description><![CDATA[Dakloos en onzichtbaar – het is voor de tweeling een constante strijd om te overleven. Terwijl ze dromen van een echt huis, komt er een onverwachte baan als koerier op hun pad. Maar wanneer de goederen verschijnen in de vorm van twee jonge meisjes, ontstaat er een breuk tussen broer en zus. De tweeling staat voor een allesbepalende keuze: hoever zijn ze bereid te gaan in hun zoektocht naar een betere toekomst?]]></description>
      <guid>https://www.filmtheaterhilversum.nl/films/5097-dogborn+nordic+watching.html</guid>
      <pubDate>Thu, 13 Jul 2023 06:57:04 +00:00</pubDate>
    </item>
    <item>
      <title><![CDATA[Elemental (6+ | Nederlands gesproken)]]></title>
      <description><![CDATA[De prachtige nieuwe Pixar animatiefilm 'Elemental' speelt zich af in Element City, waar vuur-, water-, land- en luchtinwoners samen leven.

In de film leren we Ember kennen, een stoere, gevatte en vurige jonge vrouw. Ze is bevriend met het leuke, sappige go-with-the flow personage Wade. Hun vriendschap zorgt ervoor dat Ember de overtuigingen over de wereld waar ze in leven in twijfel trekt.]]></description>
      <guid>https://www.filmtheaterhilversum.nl/films/5052-elemental+6+nederlands+gesproken.html</guid>
      <pubDate>Thu, 13 Jul 2023 06:57:05 +00:00</pubDate>
    </item>
    <item>
      <title><![CDATA[Fædre & mødre]]></title>
      <description><![CDATA[Wanneer hun dochter naar een nieuwe school gaat, krijgt een getrouwd stel te maken met de hiërarchie, rivaliteit en de verborgen agenda’s van de overige ouders.

Wanneer de dochter van Piv en Ulrik naar een nieuwe school gaat, maakt het echtpaar kennis met de andere vaders en moeders. Alsnel ontdekken ze dat er onder hen een stevige hiërarchie heerst, vol rivaliteit en verborgen agenda’s. De klas gaat op schoolreis en Piv en Ulrik zullen moeten strijden voor hun plek in de groep. Wat een idyllische trip voor de kinderen zou moeten zijn, haalt het slechtste in de ouders naar boven. Maar je hebt alles over voor je kind, toch?]]></description>
      <guid>https://www.filmtheaterhilversum.nl/films/5032-f+dre+m+dre.html</guid>
      <pubDate>Thu, 13 Jul 2023 06:57:05 +00:00</pubDate>
    </item>
    <item>
      <title><![CDATA[Kaspar Hauser - Jeder für sich und Gott gegen alle (1974) | Klassieker]]></title>
      <description><![CDATA[Maar liefst drie prijzen in Cannes ontving Werner Herzogs interpretatie van het Kaspar Hauer-verhaal, over een jongeman die niet kan spreken of lezen - wie is dit ‘natuurkind’?

Maar liefst drie prijzen in Cannes ontving Werner Herzogs interpretatie van het Kaspar Hauer-verhaal, over een jongeman die niet kan spreken of lezen - wie is dit ‘natuurkind’? Eigenzinnig is Werner Herzog altijd geweest. Voor de rol van de 17-jarige Kaspar Hauser – het ‘enfant sauvage’ dat niet kan spreken – koos hij de 41-jarige Berlijnse straatzanger Bruno S. Kaspar wordt cultuur bijgebracht, maar beviel zijn oorspronkelijke staat niet beter? Het is een raadselachtig verhaal: op een dag wordt in een van de straten van Nürnberg een jongeman gevonden, gestoken in lompen, die niet kan spreken of lezen. In zijn hand een brief met zijn naam, Kaspar Hauser. Kaspar wordt als freak tentoongesteld in het circus – in 1828 gaat men niet zachtzinnig om met mensen die afwijken van de norm -, totdat de geleerden zich over de jongen buigen. Ze willen de mens in de natuurstaat bestuderen: heeft hij een godsbegrip? Moreel besef? En hoe snel kun je iemand die in een kelder is gehouden, gevoed door een man met een masker voor, socialiseren?]]></description>
      <guid>https://www.filmtheaterhilversum.nl/films/4993-kaspar+hauser+jeder+fur+sich+und+gott+gegen+alle+1974+klassieker.html</guid>
      <pubDate>Thu, 13 Jul 2023 06:57:05 +00:00</pubDate>
    </item>
    <item>
      <title><![CDATA[Kiddo (9+)]]></title>
      <description><![CDATA[De 11-jarige Lu woont in een pleeggezin wanneer haar lang afwezige moeder Karina onverwachts opduikt. Klaar om weer haar moeder te zijn, neemt ze haar Lu mee op een avontuurlijke roadtrip in haar afgeragde sportwagen, helemaal naar Polen.

Op zondag 16 juli om 14.00 uur organiseren we in samenwerking met kinderfilmfestival Cinekid een speciale voorstelling van 'Kiddo' met vooraf een quiz en voorfilm met cast en crew, en achteraf een nagesprek met een moderator. Klik  om tickets te kopen voor deze speciale voorstelling. De 11-jarige Lu woont in een pleeggezin en droomt ervan om haar lang afwezige moeder Karina weer te zien. Naar het schijnt leeft ze als een ware filmster in Hollywood - ze doet zelfs haar eigen stunts. Als Karina onverwachts opduikt neemt ze Lu, zonder dat haar pleeggezin dat weet, mee op een avontuurlijke roadtrip in haar afgeragde sportwagen. Ze gaan naar Lu’s oma, helemaal in Polen, om een stapel geld op te halen die Karina daar jaren eerder heeft verstopt. Zo kunnen ze opnieuw beginnen en voor altijd samen zijn, belooft Karina. Het wordt een spannende en opwindende rit, want Karina’s levensmotto is ‘alles of niets’. Maar gaandeweg beseft Lu dat ‘gewoon een beetje’ ook al heel fijn kan zijn. 'Kiddo' is de debuutspeelfilm van Zara Dwinger en ging in wereldpremière tijdens het filmfestival van Berlijn. Met een knipoog naar het lovers-on-the-run genre biedt Kiddo een fris perspectief op het leven van een imperfecte ouder en het beschermen van je eigen grenzen als kind.Omdat deze originele jeugdfilm het verdient om ook door volwassenen gezien te worden vertonen we 'Kiddo' op donderdag 13 juli ook in de avond, om 18.30 uur.]]></description>
      <guid>https://www.filmtheaterhilversum.nl/films/5055-kiddo+9.html</guid>
      <pubDate>Thu, 13 Jul 2023 06:57:05 +00:00</pubDate>
    </item>
    <item>
      <title><![CDATA[La ragazza del futuro]]></title>
      <description><![CDATA[Een jonge vrouw strijdt in het Sicilië van de jaren zestig  tegen de eeuwenoude traditie van het ‘herstellende huwelijk’ en vecht voor zelfbeschikking. Naar een waargebeurd verhaal.

Naar een waargebeurd verhaal. Lia is een jonge vrouw die niet goed aard in het Sicilië van de jaren zestig met zijn oeroude gebruiken. Als ze op een avond door een goede vriend misbruikt wordt moet ze volgens de heersende moraal trouwen om haar eer te redden. Ze accepteert dit niet en voor het eerst in de Italiaanse geschiedenis, trotseert een vrouw de sociale verwachtingen en gaat de strijd aan voor zelfbeschikking.]]></description>
      <guid>https://www.filmtheaterhilversum.nl/films/5009-la+ragazza+del+futuro.html</guid>
      <pubDate>Thu, 13 Jul 2023 06:57:06 +00:00</pubDate>
    </item>
    <item>
      <title><![CDATA[Le paradis]]></title>
      <description><![CDATA[Innemende film over twee jongens in detentie, die dachten dat hun leven stilstond, maar ondervinden dat liefde en passie ook een vorm van vrijheid bieden.

De zeventienjarige Joe staat op het punt om vrij te komen uit een detentiecentrum voor minderjarigen. Wanneer de rechter zijn vrijlating goedkeurt kan hij zelfstandig gaan wonen, iets waar hij hevig naar verlangt. Maar zijn aanstaande vrijheid wordt bemoeilijkt door de komst van een nieuwe gevangene, William, met wie Joe een hechte band krijgt. 'Le paradis' is het speelfilmdebuut van Zeno Graton, die op subtiele wijze de beperkingen van gevangenschap verbeeldt: de jongeren snakken niet alleen naar bewegingsvrijheid, maar ook naar expressieve en creatieve vrijheid. Een innemende, intieme film over twee jongens die dachten dat hun leven stilstond, maar ondervinden dat liefde en passie ook een vorm van vrijheid bieden.]]></description>
      <guid>https://www.filmtheaterhilversum.nl/films/5060-le+paradis.html</guid>
      <pubDate>Thu, 13 Jul 2023 06:57:06 +00:00</pubDate>
    </item>
    <item>
      <title><![CDATA[Les Cyclades]]></title>
      <description><![CDATA[Blandine is onlangs gescheiden en haar enige zoon Benji gaat het huis uit. Ze weet niet goed wat ze verder met haar leven moet. Maar dan duikt plots haar luidruchtige en onbevreesde schoolvriendin Magalie op. Spontaan besluit zij om Blandine te vergezellen op een trip waarvan ze als tieners al droomden: naar Amorgos, het prachtige Griekse eiland waar hun favoriete film 'Le Grand Bleu' werd opgenomen.

★★★ ‘De zomerse Griekenlandvakantie-komedie ‘Les Cyclades’ heeft sfeer à la ‘Mamma Mia!’’ – ‘Een heerlijke zomerse komedie over vrouwenvriendschap met een lach en een traan en prachtige locaties’ – Eenmaal op hun bestemming blijkt dat Blandine en Magalie wel heel verschillende ideeën hebben over vakantie, de liefde en het leven. Les Cyclades is een zomerse komedie over vriendschap, ouder worden en leren loslaten. Deze Franse feelgoodfilm van regisseur Marc Fitoussi toont de kracht van vrouwen die de vreugde van het leven herontdekken op de achtergrond van pittoreske dorpjes en zonnige stranden. Met een vermakelijke bijrol van Kristin Scott Thomas.]]></description>
      <guid>https://www.filmtheaterhilversum.nl/films/5030-les+cyclades.html</guid>
      <pubDate>Thu, 13 Jul 2023 06:57:06 +00:00</pubDate>
    </item>
    <item>
      <title><![CDATA[Les Pires | Previously Unreleased | Laatste week]]></title>
      <description><![CDATA[Dit ontroerende debuut brengt ons dichter bij de belevingswereld van kinderen en trekt de ethiek van het casten van mensen die een versie van zichzelf spelen in twijfel.

★★★★ ‘Les Pires speelt een spel met feit en fictie dat vragen oproept en lang na blijft zingen’ – ★★★ ‘Geweldig spel dat onderzoekt in hoeverre filmmakers mogen sjoemelen met de werkelijkheid’ –Deze film-in-een-film volgt een regisseur tijdens het maken van een drama over probleemkinderen. Het ontroerende debuut brengt ons dichter bij de belevingswereld van de kinderen, en trekt de ethiek van het filmmaken in twijfel. Les pires is buitengewoon open over de valkuilen rond het casten van mensen die een versie van zichzelf spelen. Regisseurs Lise Akoka en Romane Gueret hebben daarbij iets echts én magisch neergezet. Hierdoor raken we emotioneel betrokken bij de benarde situatie van hun personages en trekken we tegelijkertijd de ethiek van het filmmaken in twijfel. Winnaar van de Un Certain Regard-prijs in Cannes.]]></description>
      <guid>https://www.filmtheaterhilversum.nl/films/4998-les+pires+previously+unreleased+laatste+week.html</guid>
      <pubDate>Thu, 13 Jul 2023 06:57:07 +00:00</pubDate>
    </item>
    <item>
      <title><![CDATA[Quand Tu Seras Grand]]></title>
      <description><![CDATA[Quand Tu Seras Grand is een warme komedie waarin twee werelden samenkomen. Het regisseursduo Andréa Bescond & Éric Métayer brengt met deze film generaties dichter bij elkaar.

Yannick (Vincent Macaigne) is verzorger in een woonzorgcentrum. Ondanks de werkdruk en de budgettaire beperkingen, blijft hij zich over de ouderen ontfermen met een aanstekelijk humeur en de nodige humor. Maar wanneer hij gedwongen wordt de eetzaal te delen met jonge leerlingen van de school in de buurt en hun begeleidster Aude (Aïssa Maïga), wordt de situatie nog ingewikkelder. Hun komst zet zijn leven en dat van de ouderen helemaal op z'n kop. Toch blijken de kinderen dat leven weer kleur te geven. Hoofdrolspelers Vincent Macaigne (Eden) en Aïssa Maïga (Les poupées russes) zorgen voor zowel vuurwerk als warmte en humor, maar ook de ouderen en kinderen weten te charmeren.]]></description>
      <guid>https://www.filmtheaterhilversum.nl/films/4984-quand+tu+seras+grand.html</guid>
      <pubDate>Thu, 13 Jul 2023 06:57:07 +00:00</pubDate>
    </item>
    <item>
      <title><![CDATA[Sisi & Ich]]></title>
      <description><![CDATA[Aan het einde van de 19de eeuw leeft keizerin Elisabeth van Oostenrijk-Hongarije – beter bekend als Sisi – in een aristocratische vrouwelijke commune in Griekenland.

Gravin Irma wordt als metgezel richting Sisi gestuurd en raakt meteen gefascineerd door de excentrieke en extravagante kluizenaar. Maar de buitenwereld probeert Sisi te breken. Hoe hevig Irma en Sisi zich ook verzetten, uiteindelijk lijkt er maar één noodlottig pad over te blijven dat de twee vrouwen voor altijd aan elkaar zal doen verbinden.]]></description>
      <guid>https://www.filmtheaterhilversum.nl/films/5069-sisi+ich.html</guid>
      <pubDate>Thu, 13 Jul 2023 06:57:07 +00:00</pubDate>
    </item>
    <item>
      <title><![CDATA[The Eternal Daughter]]></title>
      <description><![CDATA[Wanneer een vrouw van middelbare leeftijd en haar moeder terugkeren naar hun oude familiehuis, dat nu dienstdoet als hotel, worden ze geconfronteerd met hun verleden.

★★★★ ‘‘The Eternal Daughter’, vol ironie en psychologisch inzicht, is spookverhaal en intiem drama tegelijk’ – ★★★★ ‘Tilda Swinton splitst zichzelf bekwaam op in de nerveus-sensitieve dochter Julie en haar welwillende, ongrijpbare moeder Rosalind’ – Een mysterieus drama met een imponerende dubbelrol van Tilda Swinton, die zowel een filmmaker als haar moeder speelt. Wanneer ze samen in een bijna verlaten hotel verblijven, komen geheimen uit het verleden langzaam bovendrijven. Julie (Tilda Swinton) en haar moeder Rosalind (Tilda Swinton) reizen af naar een oud familiehuis in Wales, dat tegenwoordig gebruikt wordt als hotel. In dit afgelegen landhuis, waar Rosalind haar jeugd heeft doorgebracht, sluimeren oude familiegeheimen die Julie ’s nachts wakkerhouden. Ze hoopt haar moeder beter te leren kennen, maar wordt geconfronteerd met schimmen uit het verleden. Hoe dicht kan je als dochter bij je moeder komen? 'The Eternal Daughter' is geschreven en geregisseerd door Joanna Hogg die grote indruk maakte met 'The Souvenir' en 'The Souvenir Part II', beide ook met Tilda Swinton in de hoofdrol. De film beleefde zijn wereldpremière op het Filmfestival van Venetië.]]></description>
      <guid>https://www.filmtheaterhilversum.nl/films/5079-the+eternal+daughter.html</guid>
      <pubDate>Thu, 13 Jul 2023 06:57:07 +00:00</pubDate>
    </item>
    <item>
      <title><![CDATA[The Integrity of Joseph Chambers | Previously Unreleased | Laatste kans]]></title>
      <description><![CDATA[Onheilspellende hedendaagse morality tale toont de onmacht van een vader die niet voldoet aan het beeld dat de samenleving heeft van een man.

Uit angst voor de apocalyps gaat een verzekeringsagent het bos in voor een solo-jachtexperiment. Na 'The Killing of Two Lovers' duiken schrijver/regisseur Robert Machoian en acteur Clayne Crawford opnieuw in de wereld van de mannelijkheid – een doolhof zo blijkt. Hun mannen voelen zich een beetje verloren en vinden het moeilijk om hun plaats in de samenleving te vinden. Het uitgeklede scenario roept een sluimerend onbehagen op, vakkundig ondersteund door een onheilspellende soundscape en Oscar Ignacio Jiménez's opmerkelijke vierkante kadrering in 4:3-ratio.]]></description>
      <guid>https://www.filmtheaterhilversum.nl/films/5012-the+integrity+of+joseph+chambers+previously+unreleased+laatste+kans.html</guid>
      <pubDate>Thu, 13 Jul 2023 06:57:08 +00:00</pubDate>
    </item>
    <item>
      <title><![CDATA[Titina (6+)]]></title>
      <description><![CDATA[Ga mee op avontuur met het kleine dappere hondje Titina, in een zo-goed-als-waargebeurde, sensationele ontdekkingsreis naar de Noordpool.

Met een luchtschip ging het hondje samen met de Italiaanse luchtvaartingenieur Umberto Nobile en de Noorse avonturier Roald Amundsen op een zinderende luchtexpeditie in de jaren ‘20. Een film over triomfen en tegenslagen, over helden en overmoed. Titina is zowel een prachtige animatie als een waanzinnige reis terug in de tijd door de ogen van de schattigste ontdekkingsreiziger op vier poten. Na een carrière van vele bekroonde korte animaties maakt Kajsa Næss met Titina, met haar Oscarwinnende animatiestudio Mikrofilm, haar eerste lange animatie.“Deze Noors-Belgische productie is niet alleen knap gemaakt, ze heeft ook iets te vertellen”- De Morgen“Prachtige archiefbeelden worden afgewisseld met surreële tableautjes.”-HUMO“Ik zou de film aanraden aan iedereen die van filmkunst en onze viervoeters houdt. Titina is een episch avontuur.”Aftonbladet (Noorwegen)“D’un charme fou”Le Figaro (Frankrijk)“A captivating tale of remarkable inventions, daring expeditions, selfless devotion, and the importance of human memories is told with heartfelt sincerity and a touch of irony.”★★★★★ St. Sebastian op Letterboxd]]></description>
      <guid>https://www.filmtheaterhilversum.nl/films/5028-titina+6.html</guid>
      <pubDate>Thu, 13 Jul 2023 06:57:08 +00:00</pubDate>
    </item>
    <item>
      <title><![CDATA[Werner Herzog - Radical Dreamer]]></title>
      <description><![CDATA[Wie de man, de regisseur en zijn omgeving wil leren kennen, zal veel plezier beleven aan Thomas von Steinackers portret van Werner Herzog, "de laatste Duitse Romanticus", met onder andere Nicole Kidman, Robert Pattinson, Christian Bale, Patti Smith, Volker Schlöndorff en Wim Wenders.

Wie de man, de regisseur en zijn omgeving wil leren kennen, zal veel plezier beleven aan Thomas von Steinackers portret van Werner Herzog, "de laatste Duitse Romanticus". Werner Herzog is een fenomeen, regisseur van onvergetelijke klassiekers over kleine mensen met grootse verlangens, filmer die steeds de macht van de natuur over de mens benadrukt, cultfiguur. Thomas von Steinacker filmde een indringend portret.Z’n eerste (korte) film maakte hij in 1962 – met een van de Münchense filmacademie gestolen camera - , zijn nieuwste productie staat alweer op stapel. Werner Herzog (1942) gaat tot zijn laatste snik door met filmen, en wat hem daartoe drijft probeert Von Steinacker te vangen in zijn portret van een fenomeen. Met interviews met collega-regisseurs als Chloé Zhao, Neue Deutsche Film-generatiegenoten Volker Schlöndorff en Wim Wenders, aangevuld met gesprekken met Herzogs echtgenote Lena en acteurs als Nicole Kidman en Christian Bale, met – verrassend – performer Patti Smith ook in de rij geïnterviewden.]]></description>
      <guid>https://www.filmtheaterhilversum.nl/films/4994-werner+herzog+radical+dreamer.html</guid>
      <pubDate>Thu, 13 Jul 2023 06:57:11 +00:00</pubDate>
    </item>
  </channel>
</rss>
