<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[A Man Called Otto]]></title>
      <description><![CDATA[Komisch drama over de Otto Anderson (Tom Hanks), die ondanks zijn vastgeroeste gewoonten een bijzondere vriendschap opbouwt met zijn extraverte buren. Amerikaanse remake van de verfilming van de Zweedse bestseller 'Een man die Ove heet'.

Otto Anderson is een norse weduwnaar met vastgeroeste gewoonten die weinig geduld heeft met de mensen in zijn omgeving en het liefst met rust gelaten wordt. Wanneer er een druk jong gezin naast hem komt wonen, krijgt hij te maken met de goedgebekte en hoogzwangere Marisol. Uiteindelijk ontstaat er een wonderlijke vriendschap die Otto’s leven op zijn kop zet en hem dwingt zich open te stellen voor anderen. Een grappig, hartverwarmend verhaal dat laat zien dat sommige gezinnen bepaald geen alledaagse achtergrond hebben. 'A Man Called Otto' werd geregisseerd door Marc Forster ('Finding Neverland'). In deze film komt het thema zelfmoord voor.]]></description>
      <guid>https://www.filmtheaterhilversum.nl/films/4825-a+man+called+otto.html</guid>
      <pubDate>Thu, 2 Mar 2023 06:56:59 +00:00</pubDate>
    </item>
    <item>
      <title><![CDATA[Aftersun]]></title>
      <description><![CDATA[★★★★★ ‘Magistraal’ – ★★★★★ ‘Meesterlijk’ –   ★★★★★ ‘Magnifiek’ –  De jonge tiener Sophie en haar dertigjarige vader Calum gaan op vakantie naar een Turkse badplaats waar ze zwemmen, poolen, zonnebaden en luieren. Terwijl er voor de beginnende puber een nieuwe wereld opengaat, worstelt Calum buiten het zicht van Sophie met de zwaarte van het leven. Twintig jaar later vormen Sophies tedere herinneringen aan deze vakantie een krachtig en hartverscheurend portret van hun relatie, waarbij ze probeert de donkere kant van haar liefdevolle vader te begrijpen.]]></description>
      <guid>https://www.filmtheaterhilversum.nl/films/4768-aftersun.html</guid>
      <pubDate>Thu, 2 Mar 2023 06:56:59 +00:00</pubDate>
    </item>
    <item>
      <title><![CDATA[Alejandro Jodorowsky: El Topo (1970)]]></title>
      <description><![CDATA[De gewelddadige en notoire western-klassieker is overladen met levendige en psychedelische referenties naar alles van Americana, avant-garde tot religie. Jodorowsky vertolkt zelf het titelpersonage van ‘The Mole’; een begenadigd revolverheld die met zijn jonge zoon (Brontis Jodorowsky) door een magisch woestijnlandschap reist om af te rekenen met vier met scherp schietende tegenstanders. ‘El Topo’ was in de jaren '70 een geliefde midnight movie in met name New York, mede door de enthousiaste aanbevelingen van John Lennon en Yoko Ono.]]></description>
      <guid>https://www.filmtheaterhilversum.nl/films/4801-alejandro+jodorowsky+el+topo+1970.html</guid>
      <pubDate>Thu, 2 Mar 2023 06:56:59 +00:00</pubDate>
    </item>
    <item>
      <title><![CDATA[Alejandro Jodorowsky: Fando y lis (1968)]]></title>
      <description><![CDATA[Vanaf 23 februari brengen we het werk van de Chileens-Franse cultregisseur Alejandro Jodorowsky terug in onze filmzalen.

Jodorowsky’s regiedebuut is een uiterst ambitieuze en kenmerkend excessieve adaptatie van een controversieel toneelstuk van de excentrieke toneelschrijver Ferando Arrabal. De film staat al gelijk bol van een aantal van zijn meest waanzinnige scènes, geschoten in rauw zwart-wit. De film toont de reis van de jonge Fando en haar verlamde geliefde Lis langs een aantal surrealistische taferelen in hun zoektocht naar de betoverde stad Tar.]]></description>
      <guid>https://www.filmtheaterhilversum.nl/films/4794-alejandro+jodorowsky+fando+y+lis+1968.html</guid>
      <pubDate>Thu, 2 Mar 2023 06:57:00 +00:00</pubDate>
    </item>
    <item>
      <title><![CDATA[Arts in Cinema: Raphael Revealed (SENVER)]]></title>
      <description><![CDATA[Op maandag 6 maart om 11.00 uur vertonen we voor leden van SENVER de Arts in Cinema documentaire Raphael Revealed. Voor deze voorstelling zijn tevens tickets inclusief lunch (€10 toeslag) te koop. De tickets inclusief lunch zijn beperkt verkrijgbaar en tot uiterlijk donderdag 2 maart te koop aan onze kassa of via onze website.

Met meer dan tweehonderd meesterwerken, waaronder schilderijen en tekeningen, waarvan er meer dan honderd voor het eerst zijn samengebracht, viert deze grote tentoonstelling het leven en werk van Raffaello Sanzio da Urbino.Met ongeëvenaarde bruiklenen van het Louver, Uffizi, National Gallery of Art, het Prado Museum en meer, bieden de tentoonstelling en deze film een ongekende kans om de breedte van Raphael's vaardigheid, creativiteit en vindingrijkheid te zien.Bekroond regisseur Phil Grabsky geeft een frisse kijk op deze grootheid uit de Renaissance, en laat zien waarom hij wordt beschouwd als een van de grootste aller tijden. De film gaat over zijn leven in Rome, en bevat unieke beelden van het oude Rome dat zo'n grote invloed had, waaronder zeldzame beelden van Nero's Gouden Huis dat Raphael persoonlijk bezocht.Raphael was meer dan alleen maar een schilder. Hij was een van de meest buitengewone kunstenaars van de Renaissance, maar wordt vaak verkeerd begrepen of gemythologiseerd. Aan de hand van deze buitengewone tentoonstelling in Rome laat deze film Raphael voor het eerst echt zien.]]></description>
      <guid>https://www.filmtheaterhilversum.nl/films/4836-arts+in+cinema+raphael+revealed+senver.html</guid>
      <pubDate>Thu, 2 Mar 2023 06:57:00 +00:00</pubDate>
    </item>
    <item>
      <title><![CDATA[Buurman & Buurman Experimenteren er op los! (4+)]]></title>
      <description><![CDATA[De klunzige buurmannen slaan weer aan het klussen, met de bekende oerkomische chaos tot gevolg. Maar ze blijven er vrolijk onder. A je to!

Zodra de buurmannen aan het klussen slaan, weet je van tevoren wat de uitkomst zal zijn: een even grote als hilarische puinhoop. Maar dat weerhoudt ze er niet van goedgemutsts door te gaan met experimenteren. Zo bedenken ze een heel speciale manier om pannenkoeken te bakken, vinden ze een ingenieus systeem uit om de appelbomen tegen een appeldief te beschermen en bouwen ze zelf hun eigen vliegmachine. En waarom zou je geld uitgeven aan een autowasstraat als je er ook zelf een kunt maken?Het wordt een heerlijk avontuur vol gekke experimenten met zoals altijd de stemmen van Kees Prins en Siem van Leeuwen.]]></description>
      <guid>https://www.filmtheaterhilversum.nl/films/3217-buurman+buurman+experimenteren+er+op+los+4.html</guid>
      <pubDate>Thu, 2 Mar 2023 06:57:00 +00:00</pubDate>
    </item>
    <item>
      <title><![CDATA[Buurman & Buurman winterpret! (4+)]]></title>
      <description><![CDATA[Daar zijn ze weer! Buurman & Buurman, het grappige duo dat altijd onbedoeld de boel op stelten zet, is terug met nieuwe avonturen. Het wordt winter en wat is er dan leuker dan de kerstboom versieren? Of zelf kerstkoekjes bakken? Als dat maar goed gaat…

Het is weer genieten van het gestuntel van de beide buurmannen, die zelf juist vinden dat ze zo handig zijn. Het versieren van de kerstboom gaat niet zoals gepland, ook is het huis versieren moeilijker dan de buurmannen dachten. Als ze kerstkoekjes proberen te bakken, zetten ze per ongeluk het huis in vuur en vlam. Maar gelukkig is er ook tijd voor cadeautjes en daar zijn de buurmannen gek op. Kortom, er is deze winter weer genoeg werk aan de winkel voor Buurman en Buurman.]]></description>
      <guid>https://www.filmtheaterhilversum.nl/films/2703-buurman+buurman+winterpret+4.html</guid>
      <pubDate>Thu, 2 Mar 2023 06:57:00 +00:00</pubDate>
    </item>
    <item>
      <title><![CDATA[Buurman & Buurman: Bakken en grillen (4+)]]></title>
      <description><![CDATA[Buurman & Buurman zorgen weer voor veel chaos in hun nieuwe avontuur Buurman & Buurman: Bakken en Grillen! Dit keer bedenkt het onhandige duo originele oplossingen voor het maken van eten, alleen gaat dat niet altijd even makkelijk… Zo besluiten de buurmannen een barbecue te organiseren, maar hoe doe je dat als de grill niet goed werkt? Dan maak je er toch zelf een! Ook wordt er op een originele manier ijsblokjes en brood gemaakt. Als de klunzige buurmannen na het kijken van een eigen gemaakte 4D -film weer aan het werk gaan en de garagedeur willen maken, sluiten ze zichzelf op. Kortom: er is weer ontzettend veel te beleven met de vrolijke buurmannen. Bekijk het  allerlaatste avontuur nu in de bioscoop, a je to!]]></description>
      <guid>https://www.filmtheaterhilversum.nl/films/3876-buurman+buurman+bakken+en+grillen+4.html</guid>
      <pubDate>Thu, 2 Mar 2023 06:57:00 +00:00</pubDate>
    </item>
    <item>
      <title><![CDATA[De Matthäus Passion - De complete uitvoering van Reinbert de Leeuw]]></title>
      <description><![CDATA[Op veler verzoek nogmaals bij ons te zien: de integrale uitvoering van de Matthäus Passion. Het is Cherry Duyns’ complete registratie van de aangrijpende uitvoering in De Nieuwe Kerk, gedirigeerd door Reinbert de Leeuw. Deze film is het vervolg op de succesvolle documentaire ‘De Matthäus Missie van Reinbert de Leeuw’.

Met solisten Joanne Lunn (sopraan), Delphine Galou (alt), Christopher Watson (tenor), Tomáš Král (bas), Andreas Wolf (Christus), Benedikt Kristjánsson (evangelist), Holland Baroque, het Nederlands Kamerkoor en het Roder Jongenskoor. Concertmeester: Judith Steenbrink.‘Bij Reinbert de Leeuws Matthäus tellen beleving en muzikale waarheid, die altijd plooibaar is.' Frits van der Waa, de Volkskrant]]></description>
      <guid>https://www.filmtheaterhilversum.nl/films/2911-de+matthaus+passion+de+complete+uitvoering+van+reinbert+de+leeuw.html</guid>
      <pubDate>Thu, 2 Mar 2023 06:57:01 +00:00</pubDate>
    </item>
    <item>
      <title><![CDATA[EO]]></title>
      <description><![CDATA[De wereld is een mysterieuze plek wanneer deze gezien wordt door de ogen van een dier.

EO (“eee-ohhh”), een grijze ezel met melancholische ogen, ontmoet zowel goede als slechte mensen op zijn levenspad door het hedendaagse Polen en Italië. Hij ondergaat vreugde en pijn, de willekeur van het rad van fortuin, maakt van zijn geluk een ramp en zijn wanhoop dan weer een onverwachte meevaller. Maar in tegenstelling tot de mens, verliest hij nooit zijn onschuld. De Poolse legende Jerzy Skolimowski levert een visueel experimentele aanvulling op Robert Bresson’s zwart-wit drama ‘Au Hasard Balthazar’ uit 1966. 'EO' sleepte in 2022 de 'Jury Prize' op het Filmfestival van Cannes in de wacht.]]></description>
      <guid>https://www.filmtheaterhilversum.nl/films/4775-eo.html</guid>
      <pubDate>Thu, 2 Mar 2023 06:57:01 +00:00</pubDate>
    </item>
    <item>
      <title><![CDATA[Godland]]></title>
      <description><![CDATA[★★★★ "De machtsstrijd tussen de bleue priester en diens stugge gids leidt tot magnifieke scènes" – VPRO Cinema★★★★ "Doet ergens denken aan Nooit meer slapen" – de Volkskrant★★★★ "In elke vezel een film over IJsland" – Trouw ★★★★ "‘Godland’ is formidabel historisch drama in de IJslandse wildernis" – NRC Handelsblad★★★★ "Een imponerende film zoals ze nog zelden worden gemaakt" – Cinemagazine★★★★ "Moderne saga in adembenemend landschap" – IndebioscoopOp het einde van de 19e eeuw komt een jonge Deense priester in IJsland aan met de opdracht een kerk te bouwen en de bevolking te fotograferen. Maar hoe verder hij zich in het onherbergzame landschap waagt, hoe meer hij afdwaalt van zijn doel, zijn missie en zijn moraal.]]></description>
      <guid>https://www.filmtheaterhilversum.nl/films/4776-godland.html</guid>
      <pubDate>Thu, 2 Mar 2023 06:57:01 +00:00</pubDate>
    </item>
    <item>
      <title><![CDATA[Hilversum Bezet en Bevrijd 1940-1945]]></title>
      <description><![CDATA[Ter gelegenheid van Bevrijdingsdag brengen we op vrijdag 5 mei 'Hilversum Bezet en Bevrijd, 1940 - 1945' terug in onze filmzaal. Voorafgaand aan de film geeft Pieter Hoogenraad (historicus en één van de regisseurs van de film) een inleiding.

‘Hilversum Bezet en Bevrijd, 1940-1945’ is een film die een indrukwekkend beeld geeft van het dagelijkse leven in Hilversum tijdens de Duitse bezetting. Speciale aandacht krijgt de uitbundige wijze waarop de inwoners in mei 1945 hun bevrijders verwelkomen. De film bevat nooit eerder vertoonde filmbeelden, die werden opgenomen door Theo Uden Masman, de oprichter en leider van de bigband The Ramblers.Zijn opnames lagen jaren op zolder en zijn onlangs weer tevoorschijn gekomen. Ze tonen hoe de Hilversummers de oorlog doorkomen. Bij gebrek aan benzine spannen ze paarden voor hun auto’s. En in de bossen kappen zij bomen voor brandhout. Maar ook zijn er fragmenten te zien uit de Polygoonjournaals. Die leggen de nadruk op de ‘weldaden’ van de NSB. Na vijf jaar komt er een einde aan de bezetting en vieren de Hilversummers feest. De Canadese bevrijders in het Corversbos delen hun voedsel met de hongerige Hilversumse jeugd.‘Hilversum Bezet en Bevrijd, 1940-1945’ is een productie van de Hilversumse Historische Kring Albertus Perk. De film is gemaakt en geregisseerd door Ed van Mensch, Pieter Hoogenraad, Rients Slippens, Johan Commu.]]></description>
      <guid>https://www.filmtheaterhilversum.nl/films/4237-hilversum+bezet+en+bevrijd+1940+1945.html</guid>
      <pubDate>Thu, 2 Mar 2023 06:57:01 +00:00</pubDate>
    </item>
    <item>
      <title><![CDATA[Keuzefilm Niña Weijers: Melancholia]]></title>
      <description><![CDATA[Op dinsdag 21 maart is schrijver Niña Weijers te gast bij onze maandelijkse talkshow Hilversum in Gesprek. Na afloop vertonen we haar keuzefilm: Melancholia van Lars von Trier.

Justine (Kirsten Dunst) en Michael (Alexander Skarsgård ) vieren hun bruiloft in het huis van haar zus Claire (Charlotte Gainsbourg). Ondertussen beweegt de planeet Melancholia zich richting aarde en worden de twee zussen geconfronteerd met het snel naderende einde van de wereld. Terwijl Justine al in een diepe depressie verkeert, verzet Claire zich tot het einde.Een wonderschone en indrukwekkende film over het einde van de wereld. Kirsten Dunst kreeg in Cannes een Gouden Palm voor haar rol.]]></description>
      <guid>https://www.filmtheaterhilversum.nl/films/3086-keuzefilm+ni+a+weijers+melancholia.html</guid>
      <pubDate>Thu, 2 Mar 2023 06:57:01 +00:00</pubDate>
    </item>
    <item>
      <title><![CDATA[Kleine All (6+)]]></title>
      <description><![CDATA[All vindt het heel vervelend dat zijn ouders gaan scheiden, maar hij weet niet hoe hij dat zeggen moet. Dan komt er hulp uit heel onverwachte hoek. Een buitenaards meisje in een klein ruimteschip kan zijn gedachten lezen. Tegelijkertijd moet All het meisje redden uit handen van een gemene schurk in deze leuke animatiefilm met veel grappige figuren.]]></description>
      <guid>https://www.filmtheaterhilversum.nl/films/4839-kleine+all+6.html</guid>
      <pubDate>Thu, 2 Mar 2023 06:57:01 +00:00</pubDate>
    </item>
    <item>
      <title><![CDATA[Knor + Koning Worst (6+)]]></title>
      <description><![CDATA[Voor haar negende verjaardag krijgt Babs van haar opa uit Amerika het varkentje Knor cadeau. Haar ouders zijn daar niet zo blij mee. Alleen op voorwaarde dat Knor een puppycursus volgt, mag Babs hem houden.

★★★★★ “Knor is om op te vreten” - Kidsweek★★★★★ “Verrukkelijke verfilming” - TV Film★★★★★ "Overtuigt op alle fronten" - NRC★★★★ "Knor klopt aan alle kanten" - de Volkskrant"Het maakplezier straalt er overduidelijk van af" - Filmkrant'Knor' is gebaseerd op het kinderboek , van Tosca Menten. Voor haar negende verjaardag krijgt Babs van haar opa uit Amerika het varkentje Knor cadeau. Haar ouders zijn daar niet zo blij mee. Alleen op voorwaarde dat Knor een puppycursus volgt, mag Babs hem houden. Maar dan blijkt opa stiekem andere plannen te hebben met Knor. Hij doet mee met de worstenwedstrijd van de Vereniging voor Vleeswaren van Verse Varkens…We vertonen Knor met na de film een nieuwe korte prequel van dezelfde makers: Koning Worst.412 tv, de lokale zender van Oss en omgeving, ging langs in de studio waar Knor gemaakt werd.  voor een bijzonder kijkje achter de schermen!]]></description>
      <guid>https://www.filmtheaterhilversum.nl/films/4177-knor+koning+worst+6.html</guid>
      <pubDate>Thu, 2 Mar 2023 06:57:02 +00:00</pubDate>
    </item>
    <item>
      <title><![CDATA[Kung Fu Leeuw (8+)]]></title>
      <description><![CDATA[De 14-jarige Jimmy is fanatiek, sterk en een van de beste Kung Fu leerlingen van zijn school. Als de selectie van het nieuwe leeuwendans team wordt samengesteld, ziet Jimmy zijn droom om in de leeuwenkop te dansen uiteenvallen.

Zijn Sifu (leermeester) kiest nieuwkomer Li Jié  - met zijn indrukwekkende Martial arts sprongen - voor de leeuwenkop en zet Jimmy in de achterkant. Jimmy durft niet tegen de wens van zijn Sifu in te gaan, maar is vastberaden om zijn plek te heroveren. Alleen, om dat te kunnen, moet hij eerst zijn jaloezie overwinnen…  Kung Fu Leeuw wordt opgedragen aan alle Sifu’s, Sensei’s, en trainers die aan onze kinderen leren wat toewijding is.Op  uur organiseren we een speciale vertoning van Kung Fu Leeuw in samenwerking met kinderfilmfestival . Bij deze vertoning is er van tevoren een korte film te zien met hoofdrolspelers en regisseur, en kun je na afloop je eigen kung fu leeuw of Chinese spindrum komen knutselen in onze foyer.  om kaarten te kopen voor deze voorstelling.]]></description>
      <guid>https://www.filmtheaterhilversum.nl/films/4816-kung+fu+leeuw+8.html</guid>
      <pubDate>Thu, 2 Mar 2023 06:57:02 +00:00</pubDate>
    </item>
    <item>
      <title><![CDATA[Onder het Maaiveld]]></title>
      <description><![CDATA[Op maandag 6 maart om 19.00 uur zijn Jan Willem van Groeningen en Ingrid Lubbers, bodemkundigen van de Wageningen Universiteit, te gast voor een korte inleiding voorafgaand aan de film.

Ontdek de ongeziene wereld onder onze voeten.De makers van De Nieuwe Wildernis en De Wilde Stad gaan ondergronds. De film Onder Het Maaiveld maakt het ongeziene gezien. Naast de wereld boven de grond bevolkt door planten, insecten en vogels, maar vooral door mensen, bevindt zich een tweede wereld: een ondergrondse gemeenschap van wortels, larven, wormen, schimmels, bacteriën, amoeben en geleedpotigen. Het bestaan van deze wereld zal niemand verrassen, maar dat al het leven in die microkosmos druk met elkaar communiceert is ronduit verbazingwekkend. Er zitten meer levende wezens in één theelepel gezonde grond dan er mensen op aarde zijn. De film vertelt het verhaal en de ontwikkeling van een groepje stedelingen die op een klein stukje grond, net buiten de grote stad, aan de slag gaan met het realiseren van een droom. Werkend in de tuin vangen ze slechts een glimp op van deze verborgen wereld. Het blijft lastig om er volledig in door te dringen. Terwijl je met je handen in de grond zit kom je tot nieuwe inzichten en met de geur van verse aarde in je neus begin je te beseffen dat er onder je voeten misschien nog wel meer tuin is dan daarboven. Sterker nog: zonder dat wemelende leven onder het maaiveld zou het bovengrondse leven helemaal niet bestaan.]]></description>
      <guid>https://www.filmtheaterhilversum.nl/films/4786-onder+het+maaiveld.html</guid>
      <pubDate>Thu, 2 Mar 2023 06:57:02 +00:00</pubDate>
    </item>
    <item>
      <title><![CDATA[Silver Haze]]></title>
      <description><![CDATA[Silver Haze is een modern sociaal drama dat zich afspeelt in de buitenwijken van Londen en aan de Britse kust. Het is de nieuwe film van Sacha Polak (Dirty God, Hemel) met in de hoofdrol Vicky Knight (Dirty God) en Esmé Creed-Miles (Hanna). Silver HazeI werd geselecteerd voor de Berlinale, het internationale filmfestival in Berlijn. Daar beleeft de film zijn wereldpremière in de Panorama-sectie van het festival. Franky (Vicky Knight) is een jonge verpleegster uit een Londense buitenwijk, die na een traumatische gebeurtenis uit haar jeugd nog altijd op zoek is naar antwoorden. Antwoorden die ze nodig heeft om een toekomst voor zichzelf te kunnen zien. Als Franky verliefd wordt op Florence (Esmé Creed-Miles), een van haar patiënten, ontvluchten ze samen de stad. Aan de kust vindt Franky een veilige plek bij de samengestelde familie van Florence en lukt het haar om het verleden onder ogen te zien. Silver Haze is opnieuw een samenwerking tussen Sacha Polak en actrice Vicky Knight, die voor haar rol in Dirty God door Screen Daily werd uitgeroepen tot ‘Star of Tomorrow’. Polak schreef het scenario, dat ze deels baseerde op het leven van de actrice: Knight overleefde als 8-jarig meisje een brand waarbij ze ernstige brandwonden opliep.]]></description>
      <guid>https://www.filmtheaterhilversum.nl/films/4833-silver+haze.html</guid>
      <pubDate>Thu, 2 Mar 2023 06:57:02 +00:00</pubDate>
    </item>
    <item>
      <title><![CDATA[Tár]]></title>
      <description><![CDATA[Op zaterdag 25 februari om 21.00 uur en woensdag  1 maart om 20.45 uur draaien we voorpremières van de fantastische nieuwe film van Todd Field, die genomineerd is voor maar liefst zes Oscars. Cate Blanchett is fenomenaal als fictieve dirigente Lydia Tár; een personage zo goed neergezet dat je bijna gelooft dat ze echt bestaat.

Deze eerste vrouwelijke dirigent van het Berlin Philharmoniker heeft een onnavolgbaar talent, is meedogenloos wreed en laat nu en dan haar oog vallen op jonge vrouwelijk musici. 'Tár' begint als het machtsmisbruik Lydia begint te achtervolgen.Regisseur Todd Field (‘Little Children’) en Blanchett vormen een magisch duo. Ze creëren op zo’n geloofwaardige manier een karakter met menselijke aspecten waardoor je een volledig beeld krijgt van de persoon, haar talent én haar valkuilen. Onder andere  nam 'Tár' op in zijn lijst van beste films van afgelopen jaar.]]></description>
      <guid>https://www.filmtheaterhilversum.nl/films/4592-tar.html</guid>
      <pubDate>Thu, 2 Mar 2023 06:57:02 +00:00</pubDate>
    </item>
    <item>
      <title><![CDATA[The Banshees of Inisherin]]></title>
      <description><![CDATA[Padraic (Colin Farrell) en Colm (Brendan Gleeson) belanden in een moeilijke situatie wanneer Colm plotseling besluit hun vriendschap te verbreken.

★★★★★ "Martin McDonagh combineert feilloos komedie en drama, tegen de achtergrond van een Ierse burgeroorlog" - NRC★★★★ "Het ingetogen samenspel van Collin Farrell en Brendan Gleeson is fantastisch" - de VolkskrantPadraic kan niet begrijpen waarom de vriendschap eenzijdig is opgezegd en probeert deze te redden. De gebeurtenissen escaleren als Colm een drastisch ultimatum stelt om zijn voornemen tot het beëindigen van de vriendschap aan de wat simpele Padraic duidelijk te maken. Deze tragikomische film over vriendschap tussen mannen van regisseur Martin McDonagh (‘In Bruges’, 'Three Billboards Outside Ebbing, Missouri') ontving lovende kritieken op het filmfestival van Venetië, waar Colin Farrell de prijs voor beste acteur won. Onlangs met Farrell tevens de Golden Globe voor beste acteur in ontvangst nemen.]]></description>
      <guid>https://www.filmtheaterhilversum.nl/films/4646-the+banshees+of+inisherin.html</guid>
      <pubDate>Thu, 2 Mar 2023 06:57:03 +00:00</pubDate>
    </item>
    <item>
      <title><![CDATA[The Fabelmans - Laatste kans]]></title>
      <description><![CDATA[De kleine Sammy Fabelman groeit op in Arizona in de jonge jaren na het einde van de Tweede Wereldoorlog. Reeds in zijn kindertijd heeft hij een grote passie gevonden in de cinema en maakt hij films met zijn vrienden. Hij voelt zich hierin gesteund door zijn moeder, een bedreven pianiste. Zijn vader is informaticus wiens collega Benny de rol van oom voor Sammy en zijn zussen op zich neemt. Deze familiedynamiek leidt uiteindelijk tot spanningen die doorsijpelen in de audiovisuele creaties van Sammy. Hartverwarmende coming-of-age van grootmeester Steven Spielberg – en tegelijk zijn ode aan film.]]></description>
      <guid>https://www.filmtheaterhilversum.nl/films/4715-the+fabelmans+laatste+kans.html</guid>
      <pubDate>Thu, 2 Mar 2023 06:57:03 +00:00</pubDate>
    </item>
    <item>
      <title><![CDATA[The Inspection]]></title>
      <description><![CDATA[Wanneer een jonge zwarte homoseksuele man bij de mariniers gaat, vindt hij onverwachts kameraadschap.

★★★★ 'Moedige coming-of-agefilm'  ★★★★ 'Intieme, emotionele momenten met scherpe dialogen'  ★★★★ 'Een indringend drama'  Ellis, een jonge, homoseksuele zwarte man, heeft een slechte band met zijn moeder, die niets met hem te maken wil hebben. Met weinig hoop voor de toekomst besluit hij om zich bij de mariniers aan te sluiten. Vechtend tegen de diepgewortelde vooroordelen en de slopende basistraining, vindt hij onverwachts kameraadschap, kracht en steun in deze gemeenschap.Zijn nieuwe gevoel van verbondenheid heeft grote invloed op zijn identiteit en zal hem voor altijd veranderen. Regisseur Elegance Bratton baseerde zijn debuutfilm op gebeurtenissen uit zijn eigen leven.]]></description>
      <guid>https://www.filmtheaterhilversum.nl/films/4821-the+inspection.html</guid>
      <pubDate>Thu, 2 Mar 2023 06:57:03 +00:00</pubDate>
    </item>
    <item>
      <title><![CDATA[The Whale]]></title>
      <description><![CDATA['The Whale' is een aangrijpend drama met een fenomenale comeback van acteur Brendan Fraser ('The Mummy' Trilogy, 'Crash') als vader, die probeert opnieuw contact te maken met zijn vervreemde tienerdochter, gespeeld door rising star Sadie Sink ('Stranger Things').

★★★★ ‘Weergaloos acteerduet’ – de Volkskrant★★★★ ‘Zonder meer aangrijpend’ – VPRO Cinema★★★★ – Algemeen Dagblad‘In ‘The Whale’ speelt Brendan Fraser de rol van zijn leven’ – NRC HandelsbladOscargenomineerde regisseur Darren Aronofsky ('Black Swan', 'Requiem for a Dream') schetst een ontroerend portret van een man die zijn leven opnieuw betekenis wil geven. Charlie (Brendan Fraser) leeft teruggetrokken en geeft Engelse les online. Hij heeft ernstig overgewicht en lijkt alles in zijn leven te zijn kwijt geraakt. Toch probeert Charlie, vol hoop, het contact met zijn 17-jarige dochter Ellie (Sadie Sink) te herstellen. Maar die neemt het hem kwalijk dat hij zijn gezin in de steek heeft gelaten. Langzaamaan ontdekken we hoe Charlie de man geworden is die we zien, en hoe hij hoopt toch een vader voor Ellie te kunnen zijn. 'The Whale' is zowel hartverwarmend als hartverscheurend. Aronofsky maakt je onderdeel van een leven waar je van weg wilt kijken, maar dat je tot tranen toe beroert. 'Fraser gives the performance of a lifetime' ().]]></description>
      <guid>https://www.filmtheaterhilversum.nl/films/4751-the+whale.html</guid>
      <pubDate>Thu, 2 Mar 2023 06:57:03 +00:00</pubDate>
    </item>
    <item>
      <title><![CDATA[Trois couleurs: Blanc (re-release) - Laatste kans]]></title>
      <description><![CDATA[Het tweede deel van de Trois couleurs-trilogie waarin Kieślowski refereert naar de drie idealen van de Franse revolutionaire periode: vrijheid, gelijkheid en broederschap.

Hoofdpersoon in deze film waarin gelijkheid het thema is, is kapper Karol (Zbigniew Zamachowski). Hij gaat scheiden van zijn vrouw Dominique (Julie Delpy). Het huwelijk met de beeldschone Parisienne, met wie hij een kapsalon in de Franse hoofdstad bezat, strandde op Karols impotentie. Als dan ook nog die kapsalon in vlammen opgaat, vlucht hij naar Polen. 'Trois Couleurs: Blanc' won in 1994 op het Filmfestival van Berlijn de Zilveren beer voor Beste Regie.]]></description>
      <guid>https://www.filmtheaterhilversum.nl/films/4706-trois+couleurs+blanc+re+release+laatste+kans.html</guid>
      <pubDate>Thu, 2 Mar 2023 06:57:03 +00:00</pubDate>
    </item>
    <item>
      <title><![CDATA[Trois couleurs: Rouge (re-release) - Laatste kans]]></title>
      <description><![CDATA[Het derde deel van de Trois couleurs-trilogie waarin Kieślowski refereert naar de drie idealen van de Franse revolutionaire periode: vrijheid, gelijkheid en broederschap. Fotomodel Valentine rijdt op straat een herdershond aan. Ze brengt het gewonde dier naar de eigenaar, een gepensioneerde rechter. Hij is een zonderling man die stiekem de mensen in zijn omgeving begluurt. Na de eerste stroeve ontmoeting groeit hun affectie, ondanks het grote leeftijdsverschil. De film werd genomineerd voor de Gouden Palm in Cannes en kreeg 3 Oscarnominaties: Beste Regie, Scenario, Cinematografie.]]></description>
      <guid>https://www.filmtheaterhilversum.nl/films/4708-trois+couleurs+rouge+re+release+laatste+kans.html</guid>
      <pubDate>Thu, 2 Mar 2023 06:57:03 +00:00</pubDate>
    </item>
    <item>
      <title><![CDATA[Vera - Laatste kans]]></title>
      <description><![CDATA[Innemend portret van een actrice van middelbare leeftijd uit de Romeinse high-society die haar weg zoekt in het leven.

★★★★ "Een fascinerend docudrama" – Trouw Vera, een actrice van middelbare leeftijd, woont in Rome waar ze zich begeeft in de high-society. Ze heeft moeite met het vinden van acteerwerk want voor iedereen blijft ze “de dochter van Giuliano Gemma”, een bekende filmster. Als haar chauffeur een jongetje aanrijdt raakt ze betrokken bij zijn leven en dat van zijn vader. Ze doet alles om het eenvoudige gezin te helpen maar ook daar blijkt ze slechts een speeltje in de handen van anderen…]]></description>
      <guid>https://www.filmtheaterhilversum.nl/films/4788-vera+laatste+kans.html</guid>
      <pubDate>Thu, 2 Mar 2023 06:57:04 +00:00</pubDate>
    </item>
    <item>
      <title><![CDATA[Women Talking - Laatste kans]]></title>
      <description><![CDATA[De nieuwe film van Sarah Polley ('Away from her') is een indrukwekkende boekverfilming over de analfabete vrouwen van een streng religieuze gemeenschap die voor een moeilijke keuze staan.]]></description>
      <guid>https://www.filmtheaterhilversum.nl/films/4719-women+talking+laatste+kans.html</guid>
      <pubDate>Thu, 2 Mar 2023 06:57:04 +00:00</pubDate>
    </item>
  </channel>
</rss>
