<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[A Matter of Trust | Nordic Watching]]></title>
      <description><![CDATA[Op een doodgewone nazomerdag staan de levens van vijf niet-verwante mensen op hun kop.

Een man, een dokter, een vrouw, een student en een jonge dochter gaan nietsvermoedend richting een cruciaal kruispunt. Op zoek naar liefde, identiteit en morele maatstaf riskeren ze allemaal het kostbaarste aspect van het leven: vertrouwen. Maar vertrouwen is kwetsbaar en de gevolgen zullen onomkeerbaar, verboden en gênant grappig zijn.]]></description>
      <guid>https://www.filmtheaterhilversum.nl/films/5059-a+matter+of+trust+nordic+watching.html</guid>
      <pubDate>Thu, 6 Jul 2023 06:56:35 +00:00</pubDate>
    </item>
    <item>
      <title><![CDATA[Aguirre, der Zorn Gottes (1972) | Klassieker]]></title>
      <description><![CDATA[De film is legendarisch, de regisseur is legendarisch en, vooral, de hoofdrolspeler, Klaus Kinski, is legendarisch.

De film waarmee regisseur Werner Herzog faam verwierf: een groep Spaanse veroveraars op zoek naar El Dorado, onder leiding van de waanzinnige kapitein Aguirre. Met Fitzcarraldo is Aguirre, der Zorn Gottes de archetypische Herzog-film over mannen die hun grenzen verleggen en anderen meeslepen in hun poging tot succes. Klaus Kinski is de onvergetelijke Aguirre, de conquistador die El Dorado wil vinden in het Zuid-Amerikaanse regenwoud.De film is legendarisch, de regisseur is legendarisch en, vooral, de hoofdrolspeler is legendarisch. Geen filmnaslagwerk laat het onvermeld: Herzogs Aguirre, der Zorn Gottes staat in dezelfde lijn als Stanley Kubricks 2001: A Space Odyssey en Francis Ford Coppola's Apocalypse Now: grote films, waarvoor de regisseurs tot het uiterste gingen om ze te realiseren. Zijn film – waarvoor cast en crew evenveel ontberingen leden als de fictieve personages – laat je de woestheid en de kracht van het tropisch woud ervaren. Woest is ook Aguirre, huiveringwekkend overtuigend gespeeld door Kinski met zijn wijd opengesperde blauwe ogen, en onderhuids dreigend de soundtrack met natuurgeluiden en composities van de Duitse krautrockband Popol Vuh.]]></description>
      <guid>https://www.filmtheaterhilversum.nl/films/4991-aguirre+der+zorn+gottes+1972+klassieker.html</guid>
      <pubDate>Thu, 6 Jul 2023 06:56:35 +00:00</pubDate>
    </item>
    <item>
      <title><![CDATA[Allelujah]]></title>
      <description><![CDATA[Dit warme, ontroerende en komische drama over ouder worden, maar niet bij de pakken neerzitten was een enorme bioscoophit in Engeland. De Beth, een klein ziekenhuis, wordt met sluiting bedreigd. Dat laten personeel, bewoners en vrijwilligers niet zomaar gebeuren. Met een fenomenale cast, waaronder Judi Dench, Jennifer Saunders, Julia McKenzie, David Bradley en Derek Jacobi als patiënten.

Zuster Gilpin (Saunders) en dokter Valentine zorgen met hart en ziel voor de patiënten in het regionale ziekenhuis. Sluiting dreigt want alles moet efficiënter. Een lokale nieuwsploeg komt filmen hoe de huldiging van zuster Gilpin voorbereid wordt, zodat men kan zien wat er op het spel staat. Het koor oefent, de speech is voorbereid en iedereen hoopt dat het een groot feest wordt. Daar kan toch niks mis gaan? Regisseur Richard Eyre ('The Children Act', 'Notes on a Scandal') viert met 'Allelujah' de wilskracht van de patiënten en eert de diepe betrokkenheid van het personeel in de gezondheidszorg. De film is gebaseerd op het succesvolle toneelstuk van Alan Bennett ('The Lady in the Van', 'The History Boys').]]></description>
      <guid>https://www.filmtheaterhilversum.nl/films/4996-allelujah.html</guid>
      <pubDate>Thu, 6 Jul 2023 06:56:36 +00:00</pubDate>
    </item>
    <item>
      <title><![CDATA[Asteroid City]]></title>
      <description><![CDATA[Wat kijken we hiernaar uit: vanaf 22 juni is 'Asteroid City', de nieuwe film van Wes Anderson ('The French Dispatch', 'The Royal Tenenbaums', 'The Grand Budapest Hotel') bij ons te zien.

Asteroid City speelt zich af rond 1955, in een fictief Amerikaans plaatsje in de woestijn. Het programma van een conventie voor jonge Stargazers en Space Cadets, waar leerlingen en hun ouders vanuit het hele land bij elkaar komen voor onderlinge kameraadschap en wetenschappelijke competitie, wordt spectaculair verstoord door wereldschokkende gebeurtenissen.]]></description>
      <guid>https://www.filmtheaterhilversum.nl/films/4952-asteroid+city.html</guid>
      <pubDate>Thu, 6 Jul 2023 06:56:36 +00:00</pubDate>
    </item>
    <item>
      <title><![CDATA[Cinekid Presenteert: Kiddo (9+)]]></title>
      <description><![CDATA[Op zondag 16 juli om 14.00 uur kun je komen genieten van een speciale vertoning van 'Kiddo' in samenwerking met Cinekid. Voor de film is er een voorfilm met cast- en crew te zien, kun je online meedoen aan een quiz en na afloop is er een nagesprek in de zaal.

De 11-jarige Lu woont in een pleeggezin en droomt ervan om haar lang afwezige moeder Karina weer te zien. Naar het schijnt leeft ze als een ware filmster in Hollywood - ze doet zelfs haar eigen stunts. Als Karina onverwachts opduikt neemt ze Lu, zonder dat haar pleeggezin dat weet, mee op een avontuurlijke roadtrip in haar afgeragde sportwagen. Ze gaan naar Lu’s oma, helemaal in Polen, om een stapel geld op te halen die Karina daar jaren eerder heeft verstopt. Zo kunnen ze opnieuw beginnen en voor altijd samen zijn, belooft Karina. Het wordt een spannende en opwindende rit, want Karina’s levensmotto is ‘alles of niets’. Maar gaandeweg beseft Lu dat ‘gewoon een beetje’ ook al heel fijn kan zijn. Kiddo is de debuutspeelfilm van Zara Dwinger en ging in wereldpremière tijdens het filmfestival van Berlijn. Met een knipoog naar het lovers-on-the-run genre biedt Kiddo een fris perspectief op het leven van een imperfecte ouder en het beschermen van je eigen grenzen als kind.]]></description>
      <guid>https://www.filmtheaterhilversum.nl/films/5026-cinekid+presenteert+kiddo+9.html</guid>
      <pubDate>Thu, 6 Jul 2023 06:56:36 +00:00</pubDate>
    </item>
    <item>
      <title><![CDATA[Fædre & mødre]]></title>
      <description><![CDATA[Wanneer hun dochter naar een nieuwe school gaat, krijgt een getrouwd stel te maken met de hiërarchie, rivaliteit en de verborgen agenda’s van de overige ouders.

Wanneer de dochter van Piv en Ulrik naar een nieuwe school gaat, maakt het echtpaar kennis met de andere vaders en moeders. Alsnel ontdekken ze dat er onder hen een stevige hiërarchie heerst, vol rivaliteit en verborgen agenda’s. De klas gaat op schoolreis en Piv en Ulrik zullen moeten strijden voor hun plek in de groep. Wat een idyllische trip voor de kinderen zou moeten zijn, haalt het slechtste in de ouders naar boven. Maar je hebt alles over voor je kind, toch?]]></description>
      <guid>https://www.filmtheaterhilversum.nl/films/5032-f+dre+m+dre.html</guid>
      <pubDate>Thu, 6 Jul 2023 06:56:36 +00:00</pubDate>
    </item>
    <item>
      <title><![CDATA[Kiddo (9+)]]></title>
      <description><![CDATA[De 11-jarige Lu woont in een pleeggezin wanneer haar lang afwezige moeder Karina onverwachts opduikt. Klaar om weer haar moeder te zijn, neemt ze haar Lu mee op een avontuurlijke roadtrip in haar afgeragde sportwagen, helemaal naar Polen.

Op zondag 16 juli om 14.00 uur organiseren we in samenwerking met kinderfilmfestival Cinekid een speciale voorstelling van 'Kiddo' met vooraf een quiz en voorfilm met cast en crew, en achteraf een nagesprek met een moderator. Klik  om tickets te kopen voor deze speciale voorstelling. De 11-jarige Lu woont in een pleeggezin en droomt ervan om haar lang afwezige moeder Karina weer te zien. Naar het schijnt leeft ze als een ware filmster in Hollywood - ze doet zelfs haar eigen stunts. Als Karina onverwachts opduikt neemt ze Lu, zonder dat haar pleeggezin dat weet, mee op een avontuurlijke roadtrip in haar afgeragde sportwagen. Ze gaan naar Lu’s oma, helemaal in Polen, om een stapel geld op te halen die Karina daar jaren eerder heeft verstopt. Zo kunnen ze opnieuw beginnen en voor altijd samen zijn, belooft Karina. Het wordt een spannende en opwindende rit, want Karina’s levensmotto is ‘alles of niets’. Maar gaandeweg beseft Lu dat ‘gewoon een beetje’ ook al heel fijn kan zijn. 'Kiddo' is de debuutspeelfilm van Zara Dwinger en ging in wereldpremière tijdens het filmfestival van Berlijn. Met een knipoog naar het lovers-on-the-run genre biedt Kiddo een fris perspectief op het leven van een imperfecte ouder en het beschermen van je eigen grenzen als kind.]]></description>
      <guid>https://www.filmtheaterhilversum.nl/films/5055-kiddo+9.html</guid>
      <pubDate>Thu, 6 Jul 2023 06:56:37 +00:00</pubDate>
    </item>
    <item>
      <title><![CDATA[L'Origine du Mal | Laatste kans]]></title>
      <description><![CDATA[Wanneer de mysterieuze Stéphane plotseling contact zoekt met haar tot nu toe onbekende en puissant rijke vader, rijst de vraag: is zij wel wie ze zegt dat ze is?

De vijfenveertigjarige Stéphane werkt in een conservenfabriek, maar bevindt zich plotseling in de wereld van de ultrarijken wanneer ze contact zoekt met haar vervreemde vader, een miljardair. In het luxe familiehuis leert ze ook de andere vrouwen in zijn leven kennen en komen langzaamaan de duistere familiegeheimen aan het licht.  Maar is Stéphane eigenlijk wel wie ze zegt dat ze is?]]></description>
      <guid>https://www.filmtheaterhilversum.nl/films/5031-lorigine+du+mal+laatste+kans.html</guid>
      <pubDate>Thu, 6 Jul 2023 06:56:37 +00:00</pubDate>
    </item>
    <item>
      <title><![CDATA[La ragazza del futuro]]></title>
      <description><![CDATA[Een jonge vrouw strijdt in het Sicilië van de jaren zestig  tegen de eeuwenoude traditie van het ‘herstellende huwelijk’ en vecht voor zelfbeschikking. Naar een waargebeurd verhaal.

Naar een waargebeurd verhaal. Lia is een jonge vrouw die niet goed aard in het Sicilië van de jaren zestig met zijn oeroude gebruiken. Als ze op een avond door een goede vriend misbruikt wordt moet ze volgens de heersende moraal trouwen om haar eer te redden. Ze accepteert dit niet en voor het eerst in de Italiaanse geschiedenis, trotseert een vrouw de sociale verwachtingen en gaat de strijd aan voor zelfbeschikking.]]></description>
      <guid>https://www.filmtheaterhilversum.nl/films/5009-la+ragazza+del+futuro.html</guid>
      <pubDate>Thu, 6 Jul 2023 06:56:37 +00:00</pubDate>
    </item>
    <item>
      <title><![CDATA[Les Cyclades]]></title>
      <description><![CDATA[Blandine is onlangs gescheiden en haar enige zoon Benji gaat het huis uit. Ze weet niet goed wat ze verder met haar leven moet. Maar dan duikt plots haar luidruchtige en onbevreesde schoolvriendin Magalie op. Spontaan besluit zij om Blandine te vergezellen op een trip waarvan ze als tieners al droomden: naar Amorgos, het prachtige Griekse eiland waar hun favoriete film 'Le Grand Bleu' werd opgenomen.

★★★ ‘De zomerse Griekenlandvakantie-komedie ‘Les Cyclades’ heeft sfeer à la ‘Mamma Mia!’’ – ‘Een heerlijke zomerse komedie over vrouwenvriendschap met een lach en een traan en prachtige locaties’ – Eenmaal op hun bestemming blijkt dat Blandine en Magalie wel heel verschillende ideeën hebben over vakantie, de liefde en het leven. Les Cyclades is een zomerse komedie over vriendschap, ouder worden en leren loslaten. Deze Franse feelgoodfilm van regisseur Marc Fitoussi toont de kracht van vrouwen die de vreugde van het leven herontdekken op de achtergrond van pittoreske dorpjes en zonnige stranden. Met een vermakelijke bijrol van Kristin Scott Thomas.]]></description>
      <guid>https://www.filmtheaterhilversum.nl/films/5030-les+cyclades.html</guid>
      <pubDate>Thu, 6 Jul 2023 06:56:37 +00:00</pubDate>
    </item>
    <item>
      <title><![CDATA[Les Pires | Previously Unreleased]]></title>
      <description><![CDATA[Dit ontroerende debuut brengt ons dichter bij de belevingswereld van kinderen en trekt de ethiek van het casten van mensen die een versie van zichzelf spelen in twijfel.

★★★★ ‘Les Pires speelt een spel met feit en fictie dat vragen oproept en lang na blijft zingen’ – ★★★ ‘Geweldig spel dat onderzoekt in hoeverre filmmakers mogen sjoemelen met de werkelijkheid’ –Deze film-in-een-film volgt een regisseur tijdens het maken van een drama over probleemkinderen. Het ontroerende debuut brengt ons dichter bij de belevingswereld van de kinderen, en trekt de ethiek van het filmmaken in twijfel. Les pires is buitengewoon open over de valkuilen rond het casten van mensen die een versie van zichzelf spelen. Regisseurs Lise Akoka en Romane Gueret hebben daarbij iets echts én magisch neergezet. Hierdoor raken we emotioneel betrokken bij de benarde situatie van hun personages en trekken we tegelijkertijd de ethiek van het filmmaken in twijfel. Winnaar van de Un Certain Regard-prijs in Cannes.]]></description>
      <guid>https://www.filmtheaterhilversum.nl/films/4998-les+pires+previously+unreleased.html</guid>
      <pubDate>Thu, 6 Jul 2023 06:56:38 +00:00</pubDate>
    </item>
    <item>
      <title><![CDATA[No Dogs or Italians Allowed | Laatste kans]]></title>
      <description><![CDATA[No Dogs or Italians Allowed is een hartveroverende, magisch originele stoplotion film over de Italiaanse grootouders van regisseur Alain Ughetto, die met vallen en opstaan zich ontworstelen aan de armoede om geluk en welvaart te vinden in Frankrijk.

★★★★  ‘Een monumentje voor Italiaanse migranten in Frankrijk’ –★★★★ ‘Een liefdevolle ode aan de eerste generatie immigranten’ – Met humor en warmte vertelt Ughetto via zijn grootmoeder Cesira het epos van zijn familie. Zij belandt op de berg door haar liefde voor Luigi, een van de 11 kinderen uit een Ughetto familie. Grond is er schaars en het eten dus ook. Luigi en zijn broers vertrekken dan ook elke winter naar Frankrijk en Zwitserland, om daar het zware werk te doen. Er worden kinderen geboren, nieuwe liefdes gevierd, huizen gebouwd en ondertussen droomt iedereen van een beter bestaan. Filmmaker Alain Ughetto combineert poëzie en realisme in een originele en persoonlijke animatiestijl, en tekent zo een warme, humorvolle ode aan zijn Italiaanse familie.]]></description>
      <guid>https://www.filmtheaterhilversum.nl/films/4874-no+dogs+or+italians+allowed+laatste+kans.html</guid>
      <pubDate>Thu, 6 Jul 2023 06:56:38 +00:00</pubDate>
    </item>
    <item>
      <title><![CDATA[Plan 75 | Laatste kans]]></title>
      <description><![CDATA[★★★★ ‘Een soms ijzersterke tot nadenken stemmende film over hoe wij met ouderen omgaan’ – ★★★★ ‘Eigenzinnig en passend oncomfortabel’ – Japan, nabije toekomst. Vanwege de extreme vergrijzing in het land moedigt de overheid met het programma ‘Plan 75’ senioren aan om euthanasie te laten plegen. De overheid biedt met het plan een comfortabel laatste hoofdstuk van het leven aan met persoonlijke begeleiding richting het eindpunt. De bejaarde Michi, Plan 75 verkoper Hiromu en zorgverlener Maria worden ieder op hun eigen manier geconfronteerd met de keuze tussen leven en dood.]]></description>
      <guid>https://www.filmtheaterhilversum.nl/films/5005-plan+75+laatste+kans.html</guid>
      <pubDate>Thu, 6 Jul 2023 06:56:38 +00:00</pubDate>
    </item>
    <item>
      <title><![CDATA[Sisi & Ich]]></title>
      <description><![CDATA[Aan het einde van de 19de eeuw leeft keizerin Elisabeth van Oostenrijk-Hongarije – beter bekend als Sisi – in een aristocratische vrouwelijke commune in Griekenland.

Gravin Irma wordt als metgezel richting Sisi gestuurd en raakt meteen gefascineerd door de excentrieke en extravagante kluizenaar. Maar de buitenwereld probeert Sisi te breken. Hoe hevig Irma en Sisi zich ook verzetten, uiteindelijk lijkt er maar één noodlottig pad over te blijven dat de twee vrouwen voor altijd aan elkaar zal doen verbinden.]]></description>
      <guid>https://www.filmtheaterhilversum.nl/films/5069-sisi+ich.html</guid>
      <pubDate>Thu, 6 Jul 2023 06:56:38 +00:00</pubDate>
    </item>
    <item>
      <title><![CDATA[Sparta | Laatste kans]]></title>
      <description><![CDATA[Ewald is jaren geleden naar Roemenië verhuisd. Nu hij in de 40 is, wil hij met een schone lei beginnen. Hij verlaat zijn vriendin en trekt naar het binnenland. Samen met enkele jongens uit de buurt transformeert hij een vervallen schoolgebouw, zodat de lokale kinderen van deze nieuwe plek kunnen genieten. De overige dorpsbewoners zijn echter achterdochtig en confronteren Ewald met de bittere waarheid.'Sparta' is onderdeel van het tweeluik dat Seidl maakte over twee broers: in 'Rimini' portretteerde hij volkszanger Richie Bravo, 'Sparta' volgt het leven van zijn broer Ewald. In juni vertonen we eveneens 'Böse Spiele Rimini Sparta', waarin beide films samengevoegd zijn. 'Böse Spiele Rimini Sparta' zal eveneens bij ons te zien zijn: kijk  voor speeltijden.]]></description>
      <guid>https://www.filmtheaterhilversum.nl/films/5007-sparta+laatste+kans.html</guid>
      <pubDate>Thu, 6 Jul 2023 06:56:39 +00:00</pubDate>
    </item>
    <item>
      <title><![CDATA[Stars at Noon]]></title>
      <description><![CDATA[★★★★ ‘Stars at Noon’ schetst broeierige intimiteit in de hel, of het paradijs, van Midden-Amerika –  ★★★★ ‘Claire Denis is een meester in het wegsnijden van de laatste vetrandjes van een plot tot er niets dan suggestieve blikken resten’ –Een Amerikaanse journaliste die voor een klus in Nicaragua is, komt door het verliezen van haar paspoort vast te zitten in het land. Als ze een charismatische Engelsman ontmoet, blijkt dat niet alleen het begin van een passionele relatie, maar ook haar beste kans op ontsnapping. Ze komt er echter al snel achter, dat hij nog meer gevaar loopt dan zij…]]></description>
      <guid>https://www.filmtheaterhilversum.nl/films/4987-stars+at+noon.html</guid>
      <pubDate>Thu, 6 Jul 2023 06:56:39 +00:00</pubDate>
    </item>
    <item>
      <title><![CDATA[The Eternal Daughter]]></title>
      <description><![CDATA[Wanneer een vrouw van middelbare leeftijd en haar moeder terugkeren naar hun oude familiehuis, dat nu dienstdoet als hotel, worden ze geconfronteerd met hun verleden.

★★★★ ‘‘The Eternal Daughter’, vol ironie en psychologisch inzicht, is spookverhaal en intiem drama tegelijk’ – ★★★★ ‘Tilda Swinton splitst zichzelf bekwaam op in de nerveus-sensitieve dochter Julie en haar welwillende, ongrijpbare moeder Rosalind’ – Een mysterieus drama met een imponerende dubbelrol van Tilda Swinton, die zowel een filmmaker als haar moeder speelt. Wanneer ze samen in een bijna verlaten hotel verblijven, komen geheimen uit het verleden langzaam bovendrijven. Julie (Tilda Swinton) en haar moeder Rosalind (Tilda Swinton) reizen af naar een oud familiehuis in Wales, dat tegenwoordig gebruikt wordt als hotel. In dit afgelegen landhuis, waar Rosalind haar jeugd heeft doorgebracht, sluimeren oude familiegeheimen die Julie ’s nachts wakkerhouden. Ze hoopt haar moeder beter te leren kennen, maar wordt geconfronteerd met schimmen uit het verleden. Hoe dicht kan je als dochter bij je moeder komen? 'The Eternal Daughter' is geschreven en geregisseerd door Joanna Hogg die grote indruk maakte met 'The Souvenir' en 'The Souvenir Part II', beide ook met Tilda Swinton in de hoofdrol. De film beleefde zijn wereldpremière op het Filmfestival van Venetië.]]></description>
      <guid>https://www.filmtheaterhilversum.nl/films/5079-the+eternal+daughter.html</guid>
      <pubDate>Thu, 6 Jul 2023 06:56:39 +00:00</pubDate>
    </item>
    <item>
      <title><![CDATA[The Integrity of Joseph Chambers | Previously Unreleased]]></title>
      <description><![CDATA[Onheilspellende hedendaagse morality tale toont de onmacht van een vader die niet voldoet aan het beeld dat de samenleving heeft van een man.

Uit angst voor de apocalyps gaat een verzekeringsagent het bos in voor een solo-jachtexperiment. Na 'The Killing of Two Lovers' duiken schrijver/regisseur Robert Machoian en acteur Clayne Crawford opnieuw in de wereld van de mannelijkheid – een doolhof zo blijkt. Hun mannen voelen zich een beetje verloren en vinden het moeilijk om hun plaats in de samenleving te vinden. Het uitgeklede scenario roept een sluimerend onbehagen op, vakkundig ondersteund door een onheilspellende soundscape en Oscar Ignacio Jiménez's opmerkelijke vierkante kadrering in 4:3-ratio.]]></description>
      <guid>https://www.filmtheaterhilversum.nl/films/5012-the+integrity+of+joseph+chambers+previously+unreleased.html</guid>
      <pubDate>Thu, 6 Jul 2023 06:56:39 +00:00</pubDate>
    </item>
    <item>
      <title><![CDATA[The Quiet Migration | Nordic Watching]]></title>
      <description><![CDATA[De 19-jarige Carl leidt met zijn adoptieouders een rustig leven op het Deense platteland, die verwachten dat hij op een dag de familieboerderij zal overnemen en hun tradities zal voortzetten. Carl begint echter steeds meer te voelen voor een andere manier van leven in zijn geboorteland Zuid-Korea. De dag dat hij een keuze zal moeten maken nadert snel.]]></description>
      <guid>https://www.filmtheaterhilversum.nl/films/5064-the+quiet+migration+nordic+watching.html</guid>
      <pubDate>Thu, 6 Jul 2023 06:56:40 +00:00</pubDate>
    </item>
  </channel>
</rss>
