<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[A Good Person]]></title>
      <description><![CDATA[Allison (Florence Pugh) heeft alles: een fantastische verloofde, een carrière die in de lift zit en fijne familie en vrienden. Dan slaat het noodlot genadeloos toe. Bij een fataal auto-ongeluk komt haar toekomstige schoonzus om het leven. Ook Allison komt er niet zonder kleerscheuren of emotionele littekens vanaf. Zij wordt uit het ziekenhuis ontslagen met niet verwerkt verdriet en een verslaving aan pijnstillers. Wanneer ze jaren later wil afkicken, komt Daniel (Morgan Freeman) op haar pad: de vader wiens dochter het ongeval niet overleefde. Verrassend genoeg deelt hij zijn eigen zorgen met Allison, en tussen de twee groeit een onwaarschijnlijke band die bewijst dat vriendschap en vergeving de instrumenten zijn die de diepste wonden kunnen helen.]]></description>
      <guid>https://www.filmtheaterhilversum.nl/films/4916-a+good+person.html</guid>
      <pubDate>Sat, 22 Apr 2023 06:56:38 +00:00</pubDate>
    </item>
    <item>
      <title><![CDATA[Air]]></title>
      <description><![CDATA[De nieuwe film van regisseur en acteur Ben Affleck over de baanbrekende samenwerking tussen de toen nog jonge Michael Jordan en de pas opgerichte basketbaldivisie van Nike, dat met het merk Air Jordan een revolutie teweegbracht in de sportwereld en de hedendaagse cultuur.

★★★★ ‘Damon en Affleck serveren onverwacht zalige feelgood-cinema’ – ★★★★ ‘Alleen maar goede beslissingen’ – Deze heerlijke feelgoodfilm vol nostalgische muziek uit de jaren '80 toont de riskante maar carrièrebepalende gok van een onconventioneel team, de compromisloze visie van een moeder die ziet dat haar zoon een immens talent heeft, en de basketballegende die de grootste aller tijden zou worden.]]></description>
      <guid>https://www.filmtheaterhilversum.nl/films/4890-air.html</guid>
      <pubDate>Sat, 22 Apr 2023 06:56:38 +00:00</pubDate>
    </item>
    <item>
      <title><![CDATA[Alma Viva]]></title>
      <description><![CDATA[In een klein dorp in Portugal waar de tijd stil lijkt te staan, brengt Salomé een warme zomer door met haar familie. Wat begint als een zorgeloze vakantie slaat al snel om wanneer haar oma, met wie ze een bijzondere band heeft, plotseling overlijdt. De begrafenis brengt de familie bij elkaar, maar zorgt ook voor wrijving, terwijl Salomé achtervolgd wordt door de geest van haar geliefde oma. In dit hartverwarmende, magisch realistische familieportret van verschillende generaties vrouwen zijn spiritualiteit en traditie nog springlevend. Alma Viva van regisseur Cristèle Alves Meira is de Portugese inzending voor de Oscars.]]></description>
      <guid>https://www.filmtheaterhilversum.nl/films/4872-alma+viva.html</guid>
      <pubDate>Sat, 22 Apr 2023 06:56:38 +00:00</pubDate>
    </item>
    <item>
      <title><![CDATA[Bratan (1991 - restauratie)]]></title>
      <description><![CDATA[De ontroerende debuutfilm film van de Tadzjiekse regisseur Bakhtyar Khudojnazarov over broederliefde, opgroeien, levenskracht en idealen is digitaal gerestaureerd.

In de charmante tragikomedie Bratan reizen twee broers uit de stad in een gammele goederentrein door Centraal-Azië op weg naar hun vader, een arts, hopend op een beter leven.De zeventienjarige Farukh en de zevenjarige Azamat zijn twee broers uit een klein Tadzjieks stadje, opgevoed door hun grootmoeder nadat hun ouders uit elkaar zijn gegaan. Ze besluiten naar hun vader te in een verre stad te reizen, waar hij als arts in een sanatorium werkt. Hun treinreis door Tadzjikistan brengt hen over heuvels en bergen, steden en dorpen, tot aan de Afghaanse grens. Met zeer weinig geld wist de Tadzjiekse regisseur zijn charmante debuutfilm te maken, vol subtiele humor en fantastische beelden van een puffende oude locomotief die het uitgestrekte steppeachtige landschap doorkruist. Eye heeft bijgedragen aan de digitale restauratie van Bratan, die geinitiëerd en uitgevoerd werd door Veit Helmer Filmproduktion. Veit Helmer (Tuvalu, Absurdistan) was bevriend met de Tadzjiekse regisseur Bakhtyar Khudojnazarov. Khudojnazarov overleed in 2015 op 49-jarige leeftijd. Andere bekende films van hem zijn Kosh ba Kosh (Zilveren Leeuw, Venetië 1993) en Luna Papa (1995).]]></description>
      <guid>https://www.filmtheaterhilversum.nl/films/4933-bratan+1991+restauratie.html</guid>
      <pubDate>Sat, 22 Apr 2023 06:56:38 +00:00</pubDate>
    </item>
    <item>
      <title><![CDATA[Coldplay – Music Of The Spheres: Live At River Plate]]></title>
      <description><![CDATA[Na het overweldigende succes van Coldplay's Music Of The Spheres Live Broadcast vanuit Argentinië in bioscopen wereldwijd afgelopen oktober, keert de band terug naar de bioscoop in deze gloednieuwe, director's cut van de show.

Gefilmd tijdens Coldplay's uitverkochte tien nachten in Buenos Aires' River Plate stadion, bevat deze spectaculaire concertfilm geremixt en geremasterd geluid en verbluffende beelden vastgelegd door BAFTA-winnaaar en Grammy-genomineerde regisseur Paul Dugdale, inclusief een groot aantal niet eerder vertoonde beelden. Lichten, lasers, vuurwerk en LED-polsbandjes vullen het scherm in een concert dat door The Times is aangekondigd als "de grootste live muziekshow ooit". Naast klassieke hits als Yellow, Fix You, Viva La Vida, My Universe en A Sky Full Of Stars bevat de film schitterende gastoptredens waaronder Jin van BTS met het live debuut van zijn hitsingle The Astronaut. Deze registratie bevat ook een speciale documentaire achter de schermen - met niet eerder vertoonde interviews met de band - die exclusief in de bioscoop te zien is.]]></description>
      <guid>https://www.filmtheaterhilversum.nl/films/4901-coldplay+music+of+the+spheres+live+at+river+plate.html</guid>
      <pubDate>Sat, 22 Apr 2023 06:56:39 +00:00</pubDate>
    </item>
    <item>
      <title><![CDATA[Cursus Filmgeschiedenis - Deel 3 van 4]]></title>
      <description><![CDATA[Als je in de bioscoop zit en de lichten gaan uit realiseer je je waarschijnlijk niet dat deze kunstvorm al ruim 125 jaar oud is. Toch stelden de broeders Lumière, de vaders van de film, in 1895: "De film is een uitvinding zonder toekomst". Er is sinds die tijd ontzettend veel veranderd, en toch ook niet.

Filmwetenschapper Rudi de Boer neemt je mee op reis. Laat je onderdompelen in de wondere rijke historie van de film. Sinds wanneer wordt film als kunstvorm gezien? Hoe zien we maatschappelijke gebeurtenissen terug in de film en wat maakt een film een klassieker of juist ‘cult’? Tijdens vier bijeenkomsten kom je meer te weten over film aan de hand van verschillende thema’s en fragmenten.Deze vierdelige cursus vindt plaats op: Dinsdag 4 april – 19.30 uur tot 21.00 uurDinsdag 18 april - 19.30 uur tot 21.00 uurDinsdag 2 mei - 19.30 uur tot 21.00 uurDinsdag 16 mei - 19.30 uur tot 21.00 uurHet is alleen mogelijk om kaarten te kopen voor de filmcursus als geheel (alle 4 cursusdelen). Kaarten voor de cursus kosten €60, Cinevillers betalen €31.Cineville pashouders: Reguliere bezoekers: Rudi de Boer deelt zijn passie voor film en biedt met veel liefde verdieping aan de filmbeleving. Hij is opgeleid als filmwetenschapper en houdt zowel van blockbusters als van obscure Franse arthousefilms: in elke film ziet hij wel iets waarover gefilosofeerd kan worden. Godard zei eens: “movielovers are sick people”. Rudi zelf spreekt juist van een gezonde verslaving. Wat hij zich afvraagt is hoe films, zich verhouden tot ons leven. Hij is zich gaan verdiepen in de geschiedenis van de film en andere filmculturen. Sinds zijn afstuderen is hij werkzaam bij diverse filmhuizen en scholen verspreid over het hele land. Daarnaast verzorgt hij al jaren nagesprekken met filmmakers en acteurs.]]></description>
      <guid>https://www.filmtheaterhilversum.nl/films/4818-cursus+filmgeschiedenis+deel+3+van+4.html</guid>
      <pubDate>Sat, 22 Apr 2023 06:56:39 +00:00</pubDate>
    </item>
    <item>
      <title><![CDATA[Cursus Filmgeschiedenis - Deel 4 van 4]]></title>
      <description><![CDATA[Als je in de bioscoop zit en de lichten gaan uit realiseer je je waarschijnlijk niet dat deze kunstvorm al ruim 125 jaar oud is. Toch stelden de broeders Lumière, de vaders van de film, in 1895: "De film is een uitvinding zonder toekomst". Er is sinds die tijd ontzettend veel veranderd, en toch ook niet.

Filmwetenschapper Rudi de Boer neemt je mee op reis. Laat je onderdompelen in de wondere rijke historie van de film. Sinds wanneer wordt film als kunstvorm gezien? Hoe zien we maatschappelijke gebeurtenissen terug in de film en wat maakt een film een klassieker of juist ‘cult’? Tijdens vier bijeenkomsten kom je meer te weten over film aan de hand van verschillende thema’s en fragmenten.Deze vierdelige cursus vindt plaats op: Dinsdag 4 april – 19.30 uur tot 21.00 uurDinsdag 18 april - 19.30 uur tot 21.00 uurDinsdag 2 mei - 19.30 uur tot 21.00 uurDinsdag 16 mei - 19.30 uur tot 21.00 uurHet is alleen mogelijk om kaarten te kopen voor de filmcursus als geheel (alle 4 cursusdelen). Kaarten voor de cursus kosten €60, Cinevillers betalen €31.Cineville pashouders: Reguliere bezoekers: Rudi de Boer deelt zijn passie voor film en biedt met veel liefde verdieping aan de filmbeleving. Hij is opgeleid als filmwetenschapper en houdt zowel van blockbusters als van obscure Franse arthousefilms: in elke film ziet hij wel iets waarover gefilosofeerd kan worden. Godard zei eens: “movielovers are sick people”. Rudi zelf spreekt juist van een gezonde verslaving. Wat hij zich afvraagt is hoe films, zich verhouden tot ons leven. Hij is zich gaan verdiepen in de geschiedenis van de film en andere filmculturen. Sinds zijn afstuderen is hij werkzaam bij diverse filmhuizen en scholen verspreid over het hele land. Daarnaast verzorgt hij al jaren nagesprekken met filmmakers en acteurs.]]></description>
      <guid>https://www.filmtheaterhilversum.nl/films/4819-cursus+filmgeschiedenis+deel+4+van+4.html</guid>
      <pubDate>Sat, 22 Apr 2023 06:56:39 +00:00</pubDate>
    </item>
    <item>
      <title><![CDATA[Empire of Light]]></title>
      <description><![CDATA[Een filmische liefdesbrief over de magie van cinema: die kan natuurlijk niet op onze doeken ontbreken!

★★★★ ‘Een ode aan de magie van cinema’ – ★★★ ‘Vakkundige acteerwerk en sfeervolle beelden’ – ★★★ ‘Olivia Colman verbeeldt knap het gemoed van een vrouw die worstelt met een bipolaire stoornis’ – ★★★ ‘Colman steelt, zoals altijd, de show’ – In 1981 werkt Hilary (Olivia Colman) als manager in Empire, een schitterende bioscoop in een Britse kustplaats. Ze is erg toegewijd aan haar baan, maar worstelt ook met haar mentale gezondheid en een affaire met haar norse baas Mr Ellis (Colin Firth). Wanneer ze valt voor haar nieuwe, jonge collega Stephen (Micheal Ward) ontrafelt haar leven steeds verder. Cameraman Roger Deakins brengt de bioscoop van weleer op prachtige wijze in beeld en ontving een Oscarnominatie voor zijn camerawerk.]]></description>
      <guid>https://www.filmtheaterhilversum.nl/films/4891-empire+of+light.html</guid>
      <pubDate>Sat, 22 Apr 2023 06:56:39 +00:00</pubDate>
    </item>
    <item>
      <title><![CDATA[Estación Catorce]]></title>
      <description><![CDATA[Door de hechte relatie tussen een vader die volhardt in het aanbieden van wat hij denkt dat het beste is voor zijn zoon, doet Estación Catorce in veel opzichten denken aan de onsterfelijke fietsendief uit Ladri di biciclette van Vittorio de Sica uit 1948.

★★★★ ‘Als zevenjarige opgroeien tussen het Mexicaanse narcogeweld’ – ‘Cardozo weet de kinderwereld, en het verlies van de zorgeloosheid daarvan, volstrekt natuurlijk te vangen’ – Geen enkele trein stopt nog op Estación Catorce, in San Luis Potosí, Mexico, hoewel er elke dag goederentreinen voorbij denderen over de spoorlijn die het dorpje in tweeën deelt. De kleine Luis, 7 jaar, woont er met zijn ouders, broertjes, zusje en zijn grootmoeder. Estación Catorce dompelt ons geleidelijk onder in de wereld van Luis en gebruikt zijn onwetendheid en nieuwsgierigheid om niet alleen vragen te stellen over de opvoeding van kinderen, maar vooral over hoe we verwachten dat kinderen zich perfect gedragen als de volwassenen om hen heen het tegenovergestelde doen. Door de hechte relatie tussen een vader die volhardt in het aanbieden van wat hij denkt dat het beste is voor zijn zoon, doet Estación Catorce in veel opzichten denken aan de onsterfelijke fietsendief uit Ladri di biciclette van Vittorio de Sica uit 1948.]]></description>
      <guid>https://www.filmtheaterhilversum.nl/films/4903-estacion+catorce.html</guid>
      <pubDate>Sat, 22 Apr 2023 06:56:39 +00:00</pubDate>
    </item>
    <item>
      <title><![CDATA[Goodbye Stranger]]></title>
      <description><![CDATA[Paul heeft het goed voor elkaar: hij is jong, bizar succesvol als ‘playlist curator’, heeft een geweldig appartement, dito vriendin, en sleept een felbegeerde promotie binnen. Wat wil hij nog meer? Als de promotie onzeker blijkt, is dat precies de vraag die bij Paul gaat knagen. Door de zinderende straten van zomers Amsterdam volgen we Paul (gespeeld door Martijn Lakemeier, Oorlogswinter) op hippe feestjes en in pittoreske platenzaken. Spontane ontmoetingen en ongemakkelijke confrontaties zetten hem aan het denken over wat hij nu echt belangrijk vindt in het leven. 'Goodbye Stranger' gaat over dromen en ambities, moeilijke keuzes maken en de vraag wanneer je tevreden bent. Dit sfeervolle en muzikale speelfilmdebuut van regisseur Aaron Rookus ging al in première op het International Film Festival Rotterdam en is op zaterdag 15 april in voorpremière te zien in een nieuwe editie van Kijk Ons, met voorafgaand aan de film een inleidend vraaggesprek met regisseur Aaron Rookus. Klik  voor meer informatie.]]></description>
      <guid>https://www.filmtheaterhilversum.nl/films/4917-goodbye+stranger.html</guid>
      <pubDate>Sat, 22 Apr 2023 06:56:39 +00:00</pubDate>
    </item>
    <item>
      <title><![CDATA[Het Verloren Transport]]></title>
      <description><![CDATA[In de lente van 1945 strandt een deportatietrein met honderden Joodse gevangenen bij een klein Duits dorp dat is ingenomen door het Rode Leger. Tot elkaar veroordeeld en in een situatie van diep wantrouwen, wanhoop en wraak ontstaat een onverwachte vriendschap tussen de Russische scherpschutter Vera, dorpeling Winnie en de Joods-Nederlandse Simone.]]></description>
      <guid>https://www.filmtheaterhilversum.nl/films/4940-het+verloren+transport.html</guid>
      <pubDate>Sat, 22 Apr 2023 06:56:45 +00:00</pubDate>
    </item>
    <item>
      <title><![CDATA[Hilversum Bezet en Bevrijd 1940-1945]]></title>
      <description><![CDATA[Ter gelegenheid van Bevrijdingsdag brengen we op vrijdag 5 mei 'Hilversum Bezet en Bevrijd, 1940 - 1945' terug in onze filmzaal. Voorafgaand aan de film geeft Pieter Hoogenraad (historicus en één van de regisseurs van de film) een inleiding.

‘Hilversum Bezet en Bevrijd, 1940-1945’ is een film die een indrukwekkend beeld geeft van het dagelijkse leven in Hilversum tijdens de Duitse bezetting. Speciale aandacht krijgt de uitbundige wijze waarop de inwoners in mei 1945 hun bevrijders verwelkomen. De film bevat nooit eerder vertoonde filmbeelden, die werden opgenomen door Theo Uden Masman, de oprichter en leider van de bigband The Ramblers.Zijn opnames lagen jaren op zolder en zijn onlangs weer tevoorschijn gekomen. Ze tonen hoe de Hilversummers de oorlog doorkomen. Bij gebrek aan benzine spannen ze paarden voor hun auto’s. En in de bossen kappen zij bomen voor brandhout. Maar ook zijn er fragmenten te zien uit de Polygoonjournaals. Die leggen de nadruk op de ‘weldaden’ van de NSB. Na vijf jaar komt er een einde aan de bezetting en vieren de Hilversummers feest. De Canadese bevrijders in het Corversbos delen hun voedsel met de hongerige Hilversumse jeugd.‘Hilversum Bezet en Bevrijd, 1940-1945’ is een productie van de Hilversumse Historische Kring Albertus Perk. De film is gemaakt en geregisseerd door Ed van Mensch, Pieter Hoogenraad, Rients Slippens, Johan Commu.]]></description>
      <guid>https://www.filmtheaterhilversum.nl/films/4237-hilversum+bezet+en+bevrijd+1940+1945.html</guid>
      <pubDate>Sat, 22 Apr 2023 06:56:45 +00:00</pubDate>
    </item>
    <item>
      <title><![CDATA[Joyland]]></title>
      <description><![CDATA[★★★★ ‘Pakistaans drama over het patriarchaat, met zijn vastomschreven, rigide genderrollen, als benauwende gevangenis’ – ★★★★ ‘Een knap debuut over Romeo en (trans) Julia in Pakistan’ – Joyland is het oudste pretpark van Lahore, de hoofdstad van de Pakistaanse provincie Punjab. Het is een plek waar mensen zoals Haider en zijn zwangere echtgenote Mumtaz graag even al hun zorgen vergeten. Zij leeft dagelijks met de druk die de patriarchale samenleving van Pakistan haar oplegt – ze moet een zoon ter wereld brengen – en hij loopt rond met een groot geheim. Haider werkt namelijk stiekem als achtergronddanser bij Biba, een transvrouw die optreedt in een exotische dansclub. Als hij ook nog eens verliefd wordt op haar, barst er een cultuurclash los die zijn conservatieve omgeving op losse schroeven zet.]]></description>
      <guid>https://www.filmtheaterhilversum.nl/films/4777-joyland.html</guid>
      <pubDate>Sat, 22 Apr 2023 06:56:45 +00:00</pubDate>
    </item>
    <item>
      <title><![CDATA[Klassieker: Magnolia (35mm vertoning)]]></title>
      <description><![CDATA[Vanaf dinsdag 18 april brengen we 'Magnolia', het meesterwerk van Paul Thomas Anderson uit 1999, terug in onze filmzalen voor drie speciale vertoningen van 35 millimeter!]]></description>
      <guid>https://www.filmtheaterhilversum.nl/films/4936-klassieker+magnolia+35mm+vertoning.html</guid>
      <pubDate>Sat, 22 Apr 2023 06:56:46 +00:00</pubDate>
    </item>
    <item>
      <title><![CDATA[Onder het Maaiveld Junior]]></title>
      <description><![CDATA[Wist je dat er in een handje grond meer bodemdiertjes leven dan dat er mensen op de aarde wonen? Meer dan acht miljard dus!De film 'Onder het Maaiveld Junior' neemt je mee op een ondergrondse reis naar allemaal beestjes die je nog nooit gezien hebt.Het bodemleven speelt een ontzettend belangrijke rol in alles wat groeit en bloeit op onze aarde.En het bijzondere is dat je die kleine beestjes ook bij jou in de buurt de bodem gezond houden.Na het zien van de film kijk je op een totaal andere manier naar je eigen omgeving en krijg je zin om zelf aan te slag te gaan. Tegels uit de tuin wippen en de natuur een handje helpen.]]></description>
      <guid>https://www.filmtheaterhilversum.nl/films/4927-onder+het+maaiveld+junior.html</guid>
      <pubDate>Sat, 22 Apr 2023 06:56:46 +00:00</pubDate>
    </item>
    <item>
      <title><![CDATA[Pannenkoeken & Pyjamafilm: Superkat Maurice (6+)]]></title>
      <description><![CDATA[Op dinsdagochtend 2 mei kun je in je pyjama lekker pannenkoeken komen eten en daarna naar 'Superkat Maurice'.Je mag in je leukste pyjama komen ontbijten met onbeperkt pannenkoeken en ranja. Grootouders, vaders en moeders zijn natuurlijk ook van harte welkom, zij krijgen bij de pannenkoek een kopje koffie of thee. Na het ontbijt vertonen we de film. Ontbijten - oftewel pannenkoeken eten - kan vanaf 9.45 uur en de film start om 10.30 uur. Kaartjes voor de pannenkoeken, ranja & film kosten €12,50.

Ratten! Ze zijn overal…. in broodtrommels, dansend over tafelbladen, taarten stelend onder de neus van de banketbakker vandaan. Dus wat heeft elke stad nog? Een rattenvanger, Superkat Maurice! Maurice is een straatwijze kat die samen met Mees (Nasrdin Dchar), Zonnebrand (Qucee) en Gevaarlijke Bonen (Patrick Martens) een perfecte ‘business’ heeft opgezet om heel veel geld te verdienen aan goedgelovige stedelingen. Alles gaat goed tot ze in het plaatsje Bad Blintz komen, waar helemaal geen ratten zijn! En ook geen eten is! Ze ontmoeten het door boeken geobsedeerde meisje Olivia (Georgina Verbaan) die hun hulp inroept om het mysterie op te lossen….]]></description>
      <guid>https://www.filmtheaterhilversum.nl/films/4946-pannenkoeken+pyjamafilm+superkat+maurice+6.html</guid>
      <pubDate>Sat, 22 Apr 2023 06:56:46 +00:00</pubDate>
    </item>
    <item>
      <title><![CDATA[Return to Seoul]]></title>
      <description><![CDATA[In een opwelling reist Freddie, 25 jaar, voor het eerst terug naar haar geboorteland Zuid-Korea.

Als kind werd ze geadopteerd en opgevoed in Frankrijk. De eigenzinnige jonge vrouw gaat op zoek naar haar biologische ouders in een land waar ze weinig over weet, waardoor haar leven in nieuwe en onverwachte richtingen gaat.“Expressive, unpredictable, feminist and fun, Freddie is a vibrant beam of searching, semi-wounded humanity. A young French woman seeks a deeper understanding of herself in the country of her birth. A visceral search for identity.”THE HOLLYWOOD REPORTER]]></description>
      <guid>https://www.filmtheaterhilversum.nl/films/4900-return+to+seoul.html</guid>
      <pubDate>Sat, 22 Apr 2023 06:56:46 +00:00</pubDate>
    </item>
    <item>
      <title><![CDATA[Revoir Paris]]></title>
      <description><![CDATA[Om weer verder te kunnen met haar leven, probeert Mia zich de gebeurtenissen van een noodlottige avond te herinneren.

★★★★ ‘Een gespannen kalmte die voelt alsof de film zijn adem inhoudt’ – Drie maanden na het overleven van een terroristische aanslag op een Parijse bistro herinnert Mia zich slechts flarden van de gebeurtenissen.Ze besluit haar stappen van die noodlottige avond na te lopen in de hoop dat wanneer ze zich meer herinnert, ze haar leven weer op kan pakken.]]></description>
      <guid>https://www.filmtheaterhilversum.nl/films/4868-revoir+paris.html</guid>
      <pubDate>Sat, 22 Apr 2023 06:56:47 +00:00</pubDate>
    </item>
    <item>
      <title><![CDATA[Tár - Laatste kans]]></title>
      <description><![CDATA[In deze geweldige nieuwe film van regisseur Todd Field ('Little Children') volgt het leven van de fictieve dirigent Lydia Tár. Nadat ze wordt beschuldigd van grensoverschrijdend gedrag jegens een studente raakt haar leven in een neerwaartse spiraal.

Deze eerste vrouwelijke dirigent van het Berlin Philharmoniker heeft een onnavolgbaar talent, is meedogenloos wreed en laat nu en dan haar oog vallen op jonge vrouwelijk musici. 'Tár' begint als het machtsmisbruik Lydia begint te achtervolgen.Regisseur Todd Field (‘Little Children’) en Blanchett vormen een magisch duo. Ze creëren op zo’n geloofwaardige manier een karakter met menselijke aspecten waardoor je een volledig beeld krijgt van de persoon, haar talent én haar valkuilen. Onder andere  nam 'Tár' op in zijn lijst van beste films van afgelopen jaar.★★★★★ ‘In het grandioos goede ‘Tár’ worden de regels en afgronden van de macht minutieus verkend. Cate Blanchett speelt de rol van in opspraak geraakte dirigent met virtuositeit én tragiek.’ –★★★★★ ‘Een ijzersterke Cate Blanchett in de titelrol. Na de slottitels zou je de film het liefst direct opnieuw zien. En nog eens’ – ★★★★★ ‘Cate Blanchett is exceptioneel als Lydia Tár in Todd Fields woest indrukwekkende verhaal over de ondergang van een briljant dirigent’ – ★★★★★ ‘Cate Blanchett is weergaloos als dirigent in Tár’ –  ★★★★★ ‘Fenomenaal’ –]]></description>
      <guid>https://www.filmtheaterhilversum.nl/films/4592-tar+laatste+kans.html</guid>
      <pubDate>Sat, 22 Apr 2023 06:56:47 +00:00</pubDate>
    </item>
    <item>
      <title><![CDATA[The Blue Caftan]]></title>
      <description><![CDATA[★★★★ ‘Hoe oprechte liefde uiteenlopende vormen kan aannemen’ – NRC Handelsblad★★★★ ‘Je raak als kijker bedwelmd door de sensuele sfeer’ – de Volkskrant★★★★ ‘Een film over liefde in al zijn gedaanten’ – VPRO CinemaIn The Blue Caftan toont regisseur Maryam Touzani (Adam) dat liefde verschillende vormen kan aannemen. De fenomenale acteerprestaties van Saleh Bakri en de Belgische Lubna Azabal (Incendies, Adam)) zorgen samen met de prachtige cinematografie voor een aangrijpende, warme en universele film. Halim (Saleh Bakri) heeft samen met zijn vrouw Mina (Lubna Azabal) een traditionele kaftanwinkel in de medina van Salé, Marokko. Zijn authentieke handwerk levert schitterende kaftans op. Hun hele huwelijk lang leven ze al met een geheim, maar desondanks heeft het echtpaar een enorme genegenheid voor elkaar. Mina's ziekte en de komst van Youssef, een nieuwe leerling die het vak wil leren, zorgen er voor dat dit fragiele evenwicht onder druk komt te staan. Verenigd in hun liefde, helpen ze elkaar om hun angsten onder ogen te zien. The Blue Caftan is geselecteerd voor het IFFR 2023. In Cannes werd de film met een staande ovatie ontvangen en won hij de FIPRESCI-prijs in het Un Certain Regard-programma.]]></description>
      <guid>https://www.filmtheaterhilversum.nl/films/4829-the+blue+caftan.html</guid>
      <pubDate>Sat, 22 Apr 2023 06:56:47 +00:00</pubDate>
    </item>
    <item>
      <title><![CDATA[The Quiet Girl]]></title>
      <description><![CDATA[★★★★★ ‘Piekfijn drama’ – ★★★★★ ‘Prachtig ingetogen’ –★★★★ ‘Legt de diepe wonden van ouderlijke verwaarlozing op indringende wijze bloot.’ – Het is 1981, in Ierland. Met opnieuw een kind op komst, is er voor de jonge, introverte Cáit niet voldoende plek bij haar ouders. Ze wordt voor een zomer naar familie op het platteland gestuurd, waar ze liefdevol wordt opgevangen door tante Eibhlín. Cáit’s stugge oom Seán heeft meer moeite met haar aanwezigheid. Langzamerhand ontdekt Cáit dat er ook in dit huis geheimen zijn. Toch bloeit ze langzaam op, maar aan elke zomer komt een einde. ‘The Quiet Girl’ is gebaseerd op de novelle 'Pleegkind' van Claire Keegan en werd genomineerd voor de Oscar voor Beste Internationale Film.]]></description>
      <guid>https://www.filmtheaterhilversum.nl/films/4857-the+quiet+girl.html</guid>
      <pubDate>Sat, 22 Apr 2023 06:56:47 +00:00</pubDate>
    </item>
    <item>
      <title><![CDATA[Whale Nation]]></title>
      <description><![CDATA[Een adembenemende natuurfilm over de beschermers van onze planeet. 'Whale Nation' neemt je mee op ontdekkingsreis naar de bijzondere wereld van walvissen, verteld door Tom Waes.

Gebaseerd op het bestsellerboek van Heathcote Williams toont de film ons de verborgen samenleving van deze buitengewone zoogdieren, met hun complexe en ongelooflijk rijke sociale levens. Een adembenemende natuurfilm over de beschermers van onze planeet.]]></description>
      <guid>https://www.filmtheaterhilversum.nl/films/4909-whale+nation.html</guid>
      <pubDate>Sat, 22 Apr 2023 06:56:47 +00:00</pubDate>
    </item>
  </channel>
</rss>
