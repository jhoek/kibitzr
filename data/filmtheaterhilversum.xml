<?xml version="1.0" encoding="utf-16"?>
<rss version="2.0">
  <channel>
    <title><![CDATA[Filmtheater Hilversum]]></title>
    <link>https://www.filmtheaterhilversum.nl</link>
    <description><![CDATA[Filmtheater Hilversum]]></description>
    <item>
      <title><![CDATA[Bing en zijn vriendjes in de bioscoop (4+)]]></title>
      <description><![CDATA[Neem je kindje mee naar een fantastische eerste bioscoopervaring met Bing en zijn vriendjes in de bioscoop.

Bekijk zeven eerder vertoonde Bing-afleveringen die speciaal gemaakt zijn voor een jong publiek en ga met Pico de Postmuis mee terwijl ze door de wereld van Bing reist om haar speciale Bing-puzzel af te maken. Samen met je kind kun je deelnemen aan leuke interactieve spelletjes zoals Memory, Help Hoppity Naar Huis Vliegen en Bings Raceauto's! Hup hup hup hup hup! Deze speciale bioscoopcompilatie bevat de volgende Bing-afleveringen: Hartjes, Kwijt, Van mij, Een ijsje, Logeren, Parkeergarage, Smoothie.]]></description>
      <guid>https://www.filmtheaterhilversum.nl/films/5029-bing+en+zijn+vriendjes+in+de+bioscoop+4.html</guid>
      <pubDate>Thu, 1 Jun 2023 06:56:35 +00:00</pubDate>
    </item>
    <item>
      <title><![CDATA[Blue Jean]]></title>
      <description><![CDATA['Blue Jean' is het indrukwekkende speelfilmdebuut van de Britse regisseur en scenarioschrijver Georgia Oakley. De film laat zien dat er voor iedereen plaats is in de wereld. Ook als de samenleving obstakels opwerpt, kun je leren jezelf te zijn.

★★★★ ‘Bescheiden, fijn drama’ –  ★★★★ ‘Intelligent en zelfbewust speelfilmdebuut’ – Jean (Rosy McEwen) is gymdocent op een middelbare school. Het is 1988 en de regering van Thatcher neemt een wet aan, die de promotie van homoseksualiteit verbiedt (Clause 28). Op school is Jean niet open over haar seksualiteit. Zo ver is ze zelf nog niet, maar deze nieuwe wet maakt het nu ook onmogelijk. Door de komst van een nieuwe leerlinge wordt Jean uiteindelijk toch gedwongen keuzes te maken. Blue Jean werd geselecteerd voor het Giornate degli Autori-programma van het Filmfestival van Venetië, waar het bekroond werd met de Publieksprijs. De film won vier British Independent Film Awards, waaronder die voor de Beste Hoofdrol en Beste Debuterend Scenarioschrijver]]></description>
      <guid>https://www.filmtheaterhilversum.nl/films/4942-blue+jean.html</guid>
      <pubDate>Thu, 1 Jun 2023 06:56:35 +00:00</pubDate>
    </item>
    <item>
      <title><![CDATA[Book Club: The Next Chapter]]></title>
      <description><![CDATA[In dit vervolg op 'Book Club' komen de vier vriendinnen van de boekenclub (gespeeld door Diane Keaton, Jane Fonda, Candice Bergen en Mary Steenburgen) weer samen voor een heerlijke meidentrip naar Italië.

★★★ “Book Club: The Next Chapter’ is beter dan deel één’ – Als de boel ontspoort en er geheimen boven water komen, verandert wat een ontspannen vakantie had moeten zijn in een uitzonderlijk avontuur kriskras door het land.Op zondag 7 mei om 14.00 uur organiseren we voorafgaand aan de voorpremière van 'Book Club: The Next Chapter' een high tea. Klik  om tickets aan te schaffen voor dit arrangement.]]></description>
      <guid>https://www.filmtheaterhilversum.nl/films/4972-book+club+the+next+chapter.html</guid>
      <pubDate>Thu, 1 Jun 2023 06:56:35 +00:00</pubDate>
    </item>
    <item>
      <title><![CDATA[Cesária Évora]]></title>
      <description><![CDATA[Intieme documentaire over 'de diva op blote voeten', wereldster Cesária Évora.

Wereldberoemde performer Cesária Évora in een nieuwe en intieme documentaire. Met nooit eerder vertoonde beelden en inzichten in het leven van de zanger, volgt de film de strijd en het succes van de Barefoot Diva. Haar stem bracht haar van armoede naar sterrendom, maar haar enige droom was om vrij te zijn.]]></description>
      <guid>https://www.filmtheaterhilversum.nl/films/5003-cesaria+evora.html</guid>
      <pubDate>Thu, 1 Jun 2023 06:56:35 +00:00</pubDate>
    </item>
    <item>
      <title><![CDATA[Dalva - Laatste kans]]></title>
      <description><![CDATA[Verpletterende debuutfilm over de twaalfjarige Dalva die moet leren dat de liefde die ze met haar vader deelde niet was wat ze dacht.

★★★★ ‘Toont de impact van jarenlang misbruik in één blik’ – ★★★★ ‘Schurend en confronterend’ – Dalva woont alleen met haar vader. Tot de politie hun huis op een avond binnenvalt, en haar onder jeugdbescherming plaatst. Dalva is niet zoals andere twaalfjarige meisjes. Ze gedraagt en kleedt zich als een volwassen vrouw, en snapt totaal niet waarom ze zo ruw van haar vader werd weggerukt. Met hulp van haar kamergenoot Samia en haar begeleiders in de opvang zal Dalva moeten leren om weer kind te worden. Gaandeweg begint ze dankzij hen te begrijpen dat de liefde die ze met haar vader deelde niet was wat ze dacht, en dat ze een heel ander trauma te verwerken heeft dan de plotselinge breuk.  Dalva is het verpletterende regiedebuut van Emmanuelle Nicot, die na de wereldpremière in Cannes alom geprezen werd voor de subtiele en oprechte manier waarop ze een zeer shockerend onderwerp heeft verfilmd.Op het International Film Festival Rotterdam mocht 'Dalva' de publieksprijs in ontvangst nemen, en op mensenrechtenfilmfestival Movies that Matter werd de film bekroond met de Grand Jury Fiction Award.]]></description>
      <guid>https://www.filmtheaterhilversum.nl/films/4867-dalva+laatste+kans.html</guid>
      <pubDate>Thu, 1 Jun 2023 06:56:36 +00:00</pubDate>
    </item>
    <item>
      <title><![CDATA[Die Middag]]></title>
      <description><![CDATA[Op een middag kruisen de levens van Roya en Nassim elkaar. Getekend door hun verleden als vluchteling zoeken ze een uitweg. Ze kunnen elkaars redding zijn, maar een gesloten deur staat tussen hen.

★★★★ ‘Een indrukwekkend speelfilmdebuut over twee vluchtelingen, elk aan een kant van een deur. (…) Een zorgvuldig gedoseerd en uitgekiend filmisch gedicht’ – Roya, een uitgeprocedeerde vluchteling uit Iran, ontvlucht haar asielzoekerscentrum om te voorkomen dat ze terug naar Iran wordt gestuurd. Met alleen een adres op zak hoopt ze een tijdje te kunnen verblijven bij Nassim, een Iraans meisje dat afgewezen vluchtelingen bijstaat. Maar in plaats van Nassim treft ze een jongen die zegt de broer van Nassim te zijn. Hij is de sleutel van het appartement kwijt, zegt hij, dus tot zijn zus terugkeert kan hij de deur niet voor Roya openen. En zo besluit Roya, zonder andere bestemming in het verschiet, in de gang op Nassim te wachten. De jonge man houdt Roya op afstand, maar zij laat zich niet zomaar wegjagen. Langzaam maar zeker ontstaat er een poëtisch, verbaal spel van afstoten en aantrekken tussen twee mensen die beiden uit hetzelfde thuisland zijn gevlucht, maar desondanks heel anders in het leven staan. Regisseur en scenarist Nafiss Nia vluchtte zelf ruim twintig jaar geleden van Iran naar Nederland: “Die Middag gaat over mij, maar ook over jou. Die Middag gaat over iedereen die op een moment in zijn leven de wanhoop nabij is geweest. Het gaat over de kracht van samenzijn, en dat we het niet zonder elkaar kunnen redden.”]]></description>
      <guid>https://www.filmtheaterhilversum.nl/films/4845-die+middag.html</guid>
      <pubDate>Thu, 1 Jun 2023 06:56:36 +00:00</pubDate>
    </item>
    <item>
      <title><![CDATA[La Syndicaliste]]></title>
      <description><![CDATA[★★★★ ‘Isabelle Huppert speelt haar beste rol sinds ‘Elle’ uit 2016’ – ★★★ ‘Heerlijk hoe droogjes, zonder poeha, [Huppert] gestalte geeft aan de strijdlustige vakbondsvrouw’ – Wanneer vakbondsafgevaardigde Maureen Kearney als klokkenluider een staatsgeheim onthult, brengt ze de Franse nucleaire industrie aan het wankelen. Alleen en tegen alle verwachtingen in, gaat ze de strijd aan tegen ministers en industriëlen om dit schandaal aan het licht te brengen en meer dan 50.000 banen te verdedigen. Als ze op een dag thuis het slachtoffer wordt van een gewelddadige overval, wordt haar leven volledig overhoop gehaald. Terwijl het politieonderzoek in volle gang is, ontstaan er twijfels over de exacte gang van zaken en verandert de slachtofferrol van Maureen naar die van een verdachte.]]></description>
      <guid>https://www.filmtheaterhilversum.nl/films/4955-la+syndicaliste.html</guid>
      <pubDate>Thu, 1 Jun 2023 06:56:36 +00:00</pubDate>
    </item>
    <item>
      <title><![CDATA[Mascarade]]></title>
      <description><![CDATA[De Franse Rivièra is een zonnige plek voor duistere mensen.

Nadat zijn danscarrière tot een einde is gekomen door een ongeluk, verdoet Adrien zijn tijd aan de Franse Rivièra, waar hij wordt onderhouden door voormalig filmster Martha (Isabelle Adjani). Zijn leven neemt een nieuwe wending wanneer hij de prachtige oplichtster Margot ontmoet. Samen fantaseren ze over een beter leven samen, waarvoor ze een duister plan bedenken. Een drama vol bizarre plotwendingen aan de Cote d’Azur, met een heerlijke hoofdrol van Isabelle Adjani als wereldvreemde superster.]]></description>
      <guid>https://www.filmtheaterhilversum.nl/films/4652-mascarade.html</guid>
      <pubDate>Thu, 1 Jun 2023 06:56:36 +00:00</pubDate>
    </item>
    <item>
      <title><![CDATA[Munch]]></title>
      <description><![CDATA[Edvard Munch was een van de belangrijkste expressionistische kunstenaars en is wereldberoemd geworden door zijn iconische werk De Schreeuw.

In deze meeslepende film volgen we hem in vier belangrijke periodes in zijn leven, van ietwat naïeve en onstuimige twintiger die een mooie carrière voor zich heeft tot de gedesillusioneerde dertiger die afgewezen wordt door de Berlijnse kunstwereld. En van de mentaal gebroken veertiger die zich laat opnemen in een psychiatrische kliniek tot de strijdbare tachtiger die zijn werk uit handen van de nazi’s probeert te houden. ‘Munch’ geeft een caleidoscopisch beeld van de kunstenaar, even veelzijdig en eigenzinnig als het werk van de meester zelf.]]></description>
      <guid>https://www.filmtheaterhilversum.nl/films/5024-munch.html</guid>
      <pubDate>Thu, 1 Jun 2023 06:56:37 +00:00</pubDate>
    </item>
    <item>
      <title><![CDATA[No Dogs or Italians Allowed]]></title>
      <description><![CDATA[No Dogs or Italians Allowed is een hartveroverende, magisch originele stoplotion film over de Italiaanse grootouders van regisseur Alain Ughetto, die met vallen en opstaan zich ontworstelen aan de armoede om geluk en welvaart te vinden in Frankrijk.

★★★★  ‘Een monumentje voor Italiaanse migranten in Frankrijk’ –★★★★ ‘Een liefdevolle ode aan de eerste generatie immigranten’ – Met humor en warmte vertelt Ughetto via zijn grootmoeder Cesira het epos van zijn familie. Zij belandt op de berg door haar liefde voor Luigi, een van de 11 kinderen uit een Ughetto familie. Grond is er schaars en het eten dus ook. Luigi en zijn broers vertrekken dan ook elke winter naar Frankrijk en Zwitserland, om daar het zware werk te doen. Er worden kinderen geboren, nieuwe liefdes gevierd, huizen gebouwd en ondertussen droomt iedereen van een beter bestaan. Filmmaker Alain Ughetto combineert poëzie en realisme in een originele en persoonlijke animatiestijl, en tekent zo een warme, humorvolle ode aan zijn Italiaanse familie.]]></description>
      <guid>https://www.filmtheaterhilversum.nl/films/4874-no+dogs+or+italians+allowed.html</guid>
      <pubDate>Thu, 1 Jun 2023 06:56:37 +00:00</pubDate>
    </item>
    <item>
      <title><![CDATA[Pacifiction]]></title>
      <description><![CDATA[Als Hoge Commissaris van de Franse Republiek kent De Roller (Benoît Magimel) zijn weg op het Frans-Polynesische eiland Tahiti. Immer gekleed in wit pak beweegt de charmante politicus zich met het grootste gemak van zakelijke bijeenkomst naar louche nachtclub en van dansoptreden naar surfwedstrijd.

Of hij nu locals paait of een priester onder druk zet, elke ontmoeting is een onderhandeling of performance. Zijn diplomatieke talenten worden echter stevig getest als het gerucht gaat dat er een Franse kernproefonderzeeër voor de kust van het eiland is gesignaleerd. Pacifiction is een broeierige, politieke thriller waarin een geslepen bureaucraat de grenzen van zijn invloed op een paradijselijk eiland bereikt. In een hypnotiserend ritme haalt regisseur Albert Serra thema’s aan als koloniale bureaucratie, geopolitieke machtsspellen en nucleaire dreiging. De adembenemende cinematografie en het spel van Benoît Magimel werden menigmaal bekroond, waaronder door Cahiers du Cinéma dat Pacifiction in 2022 uitriep tot Film van het Jaar.]]></description>
      <guid>https://www.filmtheaterhilversum.nl/films/4995-pacifiction.html</guid>
      <pubDate>Thu, 1 Jun 2023 06:56:37 +00:00</pubDate>
    </item>
    <item>
      <title><![CDATA[Plan 75]]></title>
      <description><![CDATA[★★★★ ‘Een soms ijzersterke tot nadenken stemmende film over hoe wij met ouderen omgaan’ – ★★★★ ‘Eigenzinnig en passend oncomfortabel’ – Japan, nabije toekomst. Vanwege de extreme vergrijzing in het land moedigt de overheid met het programma ‘Plan 75’ senioren aan om euthanasie te laten plegen. De overheid biedt met het plan een comfortabel laatste hoofdstuk van het leven aan met persoonlijke begeleiding richting het eindpunt. De bejaarde Michi, Plan 75 verkoper Hiromu en zorgverlener Maria worden ieder op hun eigen manier geconfronteerd met de keuze tussen leven en dood.]]></description>
      <guid>https://www.filmtheaterhilversum.nl/films/5005-plan+75.html</guid>
      <pubDate>Thu, 1 Jun 2023 06:56:37 +00:00</pubDate>
    </item>
    <item>
      <title><![CDATA[Sporen van Indië - Laatste kans]]></title>
      <description><![CDATA[De Amersfoortse producent Reda van der Putten deed twee jaar lang onderzoek naar de impact die Nederland had op de voormalige kolonie Nederlands-Indië – en andersom, om uiteindelijk met presentator Hans Goedkoop tot de filmische documentaire 'Sporen van Indië' te komen.

‘Hans Goedkoop is de ideale leraar geschiedenis’ – Op straat, in huis, zelfs in de huid van mensen om ons heen. Overal vind je de Indische sporen van een geschiedenis die Nederland voorgoed veranderde. Over die vier eeuwen van verwevenheid van Indië en Nederland maakte historicus en documentairemaker Hans Goedkoop, zelf ook van Indische komaf, een documentaire met de titel: Sporen van Indië – Midden in Nederland.Goedkoop schreef het script en is de verteller in de documentaire. Vele aspecten van de Indische invloeden op de complete Nederlandse maatschappij komen aan bod: De Indo’s, de Molukkers maar ook de veteranen en de Totoks, de plantages en de pensions]]></description>
      <guid>https://www.filmtheaterhilversum.nl/films/4929-sporen+van+indie+laatste+kans.html</guid>
      <pubDate>Thu, 1 Jun 2023 06:56:38 +00:00</pubDate>
    </item>
    <item>
      <title><![CDATA[Tax Me if You Can]]></title>
      <description><![CDATA[Deze spitsvondige documentaire ontleedt met humor en ernst de systemen van wereldwijde belastingontduiking door de ultrarijken.

De Kaaimaneilanden, Panama, maar ook Zwitserland, Luxenburg en bepaalde staten in de VS. Het zijn allemaal belastingparadijzen voor de rijken. Of het nu gaat om de grote fortuinen van atleten, politieke leiders en bekendheden, of om grote bedrijven en multinationals, de middelen om de miljarden verdiend aan belastingontduiking te verhullen, nemen toe. Tax Me if You Can legt op een toegankelijke manier en met een vleugje geërgerde ironie uit hoe jaarlijks miljarden in belastinggeld niet bij de overheid terecht komt.]]></description>
      <guid>https://www.filmtheaterhilversum.nl/films/5006-tax+me+if+you+can.html</guid>
      <pubDate>Thu, 1 Jun 2023 06:56:38 +00:00</pubDate>
    </item>
    <item>
      <title><![CDATA[Tchaikovsky's Wife - Laatste kans]]></title>
      <description><![CDATA[★★★ ‘Een prachtig verbeelde hellegang’ – ★★★ ‘Een gedramatiseerde geschiedenisles’ – Antonina Miliukova is een aantrekkelijke en slimme jonge vrouw, geboren in de hoogste kringen van 19de-eeuws Rusland. Ze kan alles krijgen wat ze begeert, maar wil alleen maar trouwen met Pyotr Tchaikovsky op wie ze verliefd wordt als ze voor het eerst zijn muziek hoort. De enige reden waarom de componist uiteindelijk toestemt in een huwelijk is om een einde te maken aan de geruchten die over hem de ronde doen. Hij voelt niets voor haar, verwijt haar al zijn tegenslagen en inzinkingen en behandelt haar schandelijk. Ondanks de vernederingen blijft Antonina bij hem. Maar langzaam wordt ze tot waanzin gedreven.]]></description>
      <guid>https://www.filmtheaterhilversum.nl/films/4939-tchaikovskys+wife+laatste+kans.html</guid>
      <pubDate>Thu, 1 Jun 2023 06:56:38 +00:00</pubDate>
    </item>
    <item>
      <title><![CDATA[Trois nuits par semaine | Rainbow Night]]></title>
      <description><![CDATA[Iedere maand presenteren we in samenwerking met stichting Gooi en Vecht Inclusief de mooiste queer films in onze Rainbow Night. Op maandag 12 juni om 19.00 uur: 'Trois nuits par semaine'. Een 29-jarige man raakt gebiologeerd door de wereld van een drag queen en ontdekt de jonge man hierachter.

De 29-jarige Baptiste heeft een relatie met Samia, wanneer hij Cookie Kunty ontmoet, een jonge drag queen uit het Parijse nachtleven. Gedreven door het idee van een fotoproject met haar, dompelt hij zich onder in een universum waar hij niets van af weet, en ontdekt hij Quentin, de jonge man achter deze drag queen.Als sprekers zijn bij deze editie van Rainbow Night twee drags aanwezig van de populaire show 'Draq me to Hilversum', dat iedere maand in theatercafé Muze wordt georganiseerd.]]></description>
      <guid>https://www.filmtheaterhilversum.nl/films/5025-trois+nuits+par+semaine+rainbow+night.html</guid>
      <pubDate>Thu, 1 Jun 2023 06:56:38 +00:00</pubDate>
    </item>
    <item>
      <title><![CDATA[Un Petit Frère]]></title>
      <description><![CDATA[Eind jaren tachtig verhuist de alleenstaande moeder Rose met haar twee jonge zonen van Ivoorkust naar de Parijse buitenwijken. Ze krijgt onderdak bij haar familie, die haar onder druk zet om te trouwen met een gezamenlijke kennis. Maar de energieke, onafhankelijke Rose kiest liever haar eigen pad. Haar zonen Jean en Ernest zijn het belangrijkst in haar leven. Ze spoort hen aan het beste uit henzelf te halen. Maar toch verdwijnt ze regelmatig uit hun leven.]]></description>
      <guid>https://www.filmtheaterhilversum.nl/films/5000-un+petit+frere.html</guid>
      <pubDate>Thu, 1 Jun 2023 06:56:39 +00:00</pubDate>
    </item>
    <item>
      <title><![CDATA[War Pony - Laatste kans]]></title>
      <description><![CDATA[War Pony volgt twee jongens die opgroeien in het reservaat van de Lakota Oglala-stam.

★★★★ ‘Indrukwekkend regiedebuut (…) in gelijke mate pijnlijk, humoristisch, moedeloos makend en hoopvol. Een rijk drama zonder makkelijke oplossingen’ – ★★★★ ‘Sterk drama over jonge inheemse Amerikanen’ – In het Pine Ridge Reservaat in de staat South Dakota wonen Matho en Bill, twee Oglala Lakota jongens. Bill is een 23-jarige jonge man en vader van twee kinderen bij twee verschillende vrouwen. Ondernemend als hij is, ziet Bill overal een kans om aan geld te komen, bijvoorbeeld met het fokken van poedels. Tijdens een van zijn betaalde klusjes ontmoet hij Tim, een rijke kalkoenhouder die een ranch heeft net buiten het reservaat en Bill een baantje aanbiedt. Ondertussen kan de 12-jarige Matho niet wachten om volwassen te worden en wil hij vooral gezien worden door zijn vader, die drugsdealer is. Diefstal, drugsdealen met zijn vader's voorraad, Matho en zijn vrienden werken zich steeds in de nesten. Hoewel Matho en Bill elkaar niet kennen, kruisen ze elkaars pad en blijken ze veel met elkaar gemeen te hebben.'War Pony' is een realistisch drama en een intiem portret over het leven in het Pine Ridge Reservaat. Hoewel de film het regiedebuut is van Gina Gammell en Riley Keough, benadrukken ze dat de film een collectieve prestatie is in nauwe samenwerking met de lokale gemeenschap, die meeschreef aan het scenario en te zien is in de verschillende rollen. Dit draagt bij aan het authentieke karakter van de film, die tegelijkertijd een ode is aan het leven in het reservaat. Regisseurs Riley Keough en Gina Gammel wonnen de prestigieuze Caméra d’or in Cannes voor deze film. Ook won de poedel Beast de onofficiële Palm Dog tijdens het festival.]]></description>
      <guid>https://www.filmtheaterhilversum.nl/films/4950-war+pony+laatste+kans.html</guid>
      <pubDate>Thu, 1 Jun 2023 06:56:39 +00:00</pubDate>
    </item>
  </channel>
</rss>
