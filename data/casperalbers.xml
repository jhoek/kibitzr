<?xml version="1.0" encoding="utf-16"?>
<rss version="2.0">
  <channel>
    <title><![CDATA[Casper Albers]]></title>
    <link>https://www.volkskrant.nl/auteur/casper-albers</link>
    <description><![CDATA[Casper Albers]]></description>
    <item>
      <title><![CDATA[Was de muziek vroeger beter? Herinneringen zijn geen feiten]]></title>
      <description><![CDATA[<p>Queen Elizabeth viert haar 70-jarige regeringsjubileum en dat deed ze deze maand onder meer door met het Queen-nummer</p>
<p>We Will Rock You</p>
<p>mee te ‘</p>
<p>drummen</p>
<p>’. Queens verzamelaar</p>
<p>Greatest Hits</p>
<p>, de eerste plaat die ik ooit kocht, staat deze maand voor de duizendste week in de Britse Album Top 100.</p>
<p>Midden jaren ’80– er was nog geen Spotify of YouTube – luisterde ik elke vrijdagmiddag naar de Top 40, want dat was toen de manier om nieuwe muziek te ontdekken. De voorliefde voor statistiek zat er al vroeg bij mij in: ik hield wekelijks de scores bij (handmatig, want een computer had ik nog niet), zodat ik eind november al goed kon voorspellen hoe de jaarlijst eruit zou komen te zien.</p>
<p>De tien Top 100’s van de jaren ’80 lijken een mooi beeld te geven van de grootste hits uit de 80’s, maar er zitten toch omissies in. Een van mijn favoriete nummers uit de jaren ’80 is</p>
<p>Suburbia</p>
<p>van de Pet Shop Boys. Het is na</p>
<p>Go West</p>
<p>de grootste hit van het populaire duo en staat desondanks in geen enkel jaaroverzicht. Het werd precies op het verkeerde moment een hit: de plaat stond van 22 november 1986 tot 7 februari 1987 in de Top 40. In beide jaren afzonderlijk scoorde het net te weinig voor een plek in de Top 100: in 1986 eindigde het op 121, een jaar later op 105.</p>
<p>Zeker nu je op</p>
<p>Spotify</p>
<p>makkelijk de Top 100 (en niet de Top 105) per jaar kan beluisteren, levert zoiets een gemis op. Een oplossing zou zijn om in plaats van jaarlijsten met decenniumlijsten te werken. In de decenniumlijst van de</p>
<p>80’s</p>
<p>staat</p>
<p>Suburbia</p>
<p>op een keurige plek 295.</p>
<p>Maar zelfs met dit bredere interval heb je platen die buiten de boot vallen omdat ze uitkwamen op de rand van de seventies of nineties. En er zijn ook platen, met name albums, die langer dan een decennium een hit zijn. Dergelijke prestaties zijn, per definitie, voorbehouden aan oudere muziek.</p>
<p>Dankzij de populaire Netfixserie</p>
<p>Stranger Things</p>
<p>is er nieuwe aandacht voor</p>
<p>Running up that Hill</p>
<p>van Kate Bush. Voor</p>
<p>RTV Noord</p>
<p>aanleiding om de vraag ‘Was de muziek vroeger beter?’ te stellen. Die vraagstelling is een valse vergelijking: ‘vroeger’ beslaat een lange (en steeds langere) periode. Tegenover vroeger staat ‘tegenwoordig’, een veel kortere periode. Zeggen dat er vroeger meer goede muziek gemaakt is dan tegenwoordig, is net zoiets als zeggen dat er meer mensen in Italië wonen dan in San Marino. Het is een open deur van jewelste, en kan zelfs misleidend zijn: de San Marinese bevolkingsdichtheid is bijna drie keer zo hoog als de Italiaanse.</p>
<p>Verder laat ons geheugen ons bij dit soort vergelijkingen vervelend in de steek:</p>
<p>herinneringen zijn geen feiten</p>
<p>, aldus mijn oud-collega Douwe Draaisma. Je onthoudt vooral de leuke dingen. Voor elk tijdloos nummer van Kate Bush, Queen of de Pet Shop Boys stond in de 80’s ook een nummer van bijvoorbeeld</p>
<p>The Reynold Girls</p>
<p>,</p>
<p>Mixed Emotions</p>
<p>, of</p>
<p>Paco</p>
<p>in de lijst. En als die namen u niks zeggen, onderstreept dat precies mijn punt. Vroeger was alles beter!</p>
<p>Casper Albers</p>
<p>is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/was-de-muziek-vroeger-beter-herinneringen-zijn-geen-feiten~bbbdbbbb/</guid>
      <pubDate>Wed, 15 Jun 2022 00:00:00 +00:00</pubDate>
    </item>
    <item>
      <title><![CDATA[De cijfers liegen niet. Als je pro-life bent dan ben je vóór het recht op abortus]]></title>
      <description><![CDATA[<p>Volgens uitgelekte berichten wil het Hooggerechtshof in de Verenigde Staten het federale recht op abortus afschaffen. Niet omdat na een democratische verkiezing de overheid besloot dit punt uit het verkiezingsprogramma om te zetten in een wet, maar omdat een team van negen rechters bestaande wetten anders ging interpreteren dan in de afgelopen</p>
<p>vijf decennia</p>
<p>. Nu heeft u natuurlijk geen statistiekcolumnist nodig om u te vertellen dat het gevaarlijk is om het lot van dergelijke mensenrechten in handen van de uitleg door slechts n = 9 personen te leggen.</p>
<p>Zeker omdat die negen personen geen representatieve afspiegeling van de bevolking vormen. De samenstelling van het Hooggerrechtshof hangt van politieke spelletjes en toevallige overlijdensdata aan elkaar. Overlijdt een rechter wanneer de Republikeinen toevallig de meerderheid hebben, dan schuift het hof naar rechts; en bij de Democraten naar links.</p>
<p>In het huidige, met name door Republikeinen gevulde, Hooggerechtshof zitten met name zwaar conservatieve rechters. De gemiddelde Amerikaan wordt hiermee niet vertegenwoordigd. De publieke opinie over abortus onder de Amerikaanse bevolking is echter al</p>
<p>decennialang verrassend stabiel</p>
<p>: een flinke meerderheid vindt dat dit legaal zou moeten zijn. Die meerderheid zie je bij vrouwen en mannen, stad en platteland, jong en oud, en bij elk opleidingsniveau. Zelfs onder bijna alle religies is hier steun voor: de evangelisten zijn de enige uitzondering.</p>
<p>De anti-abortusbeweging beweert dat zij gedreven is door de missie om het (ongeboren) leven te beschermen. Dat terwijl een groot deel van die groep, zowel in de VS als bijvoorbeeld de SGP hier, tegelijkertijd voor de doodstraf is. Die tegenstrijdigheid is al lange tijd bron van</p>
<p>wetenschappelijk onderzoek</p>
<p>. Die onderzoeken laten zien dat het deze mensen helemaal niet om pro-life te doen is, maar dat het doel is om de eigen moraal aan de ander op te dringen.</p>
<p>Collega-statisticus Ruben van Gaalen wees op</p>
<p>Twitter</p>
<p>op een recente studie waarin gemodelleerd werd wat in de Verenigde Staten de gevolgen zouden zijn van een abortusverbod. Door zo’n verbod komen circa 140 vrouwen te overlijden door complicaties bij de zwangerschap, dit komt boven op de sterfgevallen bij complicaties bij gewenste zwangerschappen.</p>
<p>En dat aantal houdt nog niet eens rekening met de extra gezondheidsrisico’s die alle niet-legale manieren tot abortus opleveren. In het nummer</p>
<p>Over Tijd</p>
<p>uit 1977 beschrijft Annie M.G. Schmidt tientallen van dergelijke mogelijkheden (‘Achter op de motor rijden, over hobbelige keien. Aldoor van de trap afglijden, op je billen, tree voor tree, honderd keren naar benee’): stuk voor stuk gezondheidsrisico’s voor de vrouw. Een abortusverbod leidt ook tot extra zelfdodingen: in</p>
<p>El Salvador</p>
<p>, waar zelfs abortus na verkrachting verboden is, plegen honderden tienermeiden per jaar zelfmoord omdat ze niet zwanger van hun verkrachter willen zijn.</p>
<p>De cijfers liegen niet. Als je pro-life bent dan ben je voor het recht op abortus.</p>
<p>Daarnaast: de efficiëntste manier om abortussen tegen te gaan, is</p>
<p>investeren in het tegengaan van ongewenste zwangerschappen</p>
<p>. Armoedebestrijding, seksuele voorlichting en actiever beleid tegen misbruik en verkrachting. Alle studies laten zien dat die aanpak de statistieken van legale en illegale abortussen het meest omlaag brengt.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/de-cijfers-liegen-niet-als-je-pro-life-bent-dan-ben-je-voor-het-recht-op-abortus~b7bbffb4/</guid>
      <pubDate>Wed, 11 May 2022 00:00:00 +00:00</pubDate>
    </item>
    <item>
      <title><![CDATA[Roep om opendraaien Groningse gaskraan gebaseerd op slechte peiling én slechte rekensom]]></title>
      <description><![CDATA[<p>We moeten van het gas af. Niet alleen vanwege het klimaat maar nu ook vanwege de oorlog. Het Europees Parlement heeft afgelopen week opgeroepen tot een ban op Russisch gas. Omdat we niet van de een op de andere dag kunnen stoppen met gas groeit de roep om toch maar de</p>
<p>Groningse gaskraan weer open te draaien</p>
<p>.</p>
<p>Helaas is die roep deels gebaseerd op een slechte peiling en op een slechte rekensom.</p>
<p>Het gaat om een peiling van het</p>
<p>Dagblad van het Noorden</p>
<p>van 5 maart, waaruit zou blijken dat ruim zes op de tien Groningers de gaskraan wel open willen als dat Poetin dwarsboomt. Die peiling is op</p>
<p>sociale media</p>
<p>en in buitenlandse</p>
<p>media</p>
<p>al gedebunkt, maar het kan geen kwaad die boodschap hier te herhalen. Die peiling had alle reguliere problemen rond internetpeilingen, zoals gebrek aan representativiteit. Ongeveer gelijktijdig met deze peiling deed</p>
<p>I&O Research</p>
<p>hetzelfde onderzoek, maar dan methodologisch beter. Zij vonden dat slechts 42 procent van de Groningers de gaskraan open wil – een stuk minder dus.</p>
<p>Een andere valkuil bij de peiling is dat gevraagd werd of men vond dat de gaskraan open moest als dat veilig kon. Het Staatstoezicht op de Mijnen was hier enkele dagen later helder over: het kan niet veilig. De peiling ging dus uit van een ongeldige premisse. Een peiling met de vraag ‘Gaswinning kan niet veilig, zullen we het toch doen?’ zal ongetwijfeld minder voorstanders hebben.</p>
<p>Ook in de vervolgstap gaat het fout: laten we Groningers ruimhartig compenseren, dan kan de kraan wel open, toch? Klinkt aannemelijk, maar is onbetaalbaar. Die compensatie is duurder dan je denkt. Van Groningen heerst het beeld dat de provincie bestaat uit uitgestorven vlakten met hier en daar een boerderij. Dat terwijl Groningen juist het dichtstbevolkte aardgaswinningsgebied ter wereld is. In het gebied waar het Instituut Mijnbouwschade Groningen schade vergoedt, wonen zo’n 590 duizend mensen. De NAM hanteert wat beperktere grenzen, maar wijst nog steeds een gebied aan met 193.192 huizen.</p>
<p>Alleen al het inventariseren van bevingsschade kost gemiddeld</p>
<p>50 duizend euro per woning</p>
<p>(!). Zonder nog maar één reparatie uit te voeren, kost het inspecteren van alle huizen alleen al tien miljard. Kortom: ruimhartige compensatie maakt dit gas onbetaalbaar.</p>
<p>Daarnaast groeit de duur tussen schade en oplossing: inmiddels moet men gemiddeld</p>
<p>280 dagen</p>
<p>wachten voordat een schademelding afgehandeld wordt. Nog meer winning is nog meer schade is nog langer wachten. En juist het lange wachten en de onzekerheid leiden tot</p>
<p>gezondheidsrisico’s</p>
<p>bij de bewoners.</p>
<p>Hoe het trouwens wel goedkoper kan: vertrouw de burger. Tot nu toe is bij</p>
<p>94 procent</p>
<p>van de afgehandelde vragen smartegeld toegekend. In plaats van elk dossier te behandelen en duizenden euro’s in adviseurs te steken, kun je ook gewoon iedereen in het gebied dat smartegeld geven, dat komt per saldo goedkoper uit.</p>
<p>Vanzelfsprekend moeten we zo snel mogelijk stoppen met Russisch gas. Mogelijk is het daarom nodig om de gaskraan tijdelijk open te draaien. Maar laten we dat debat dan wel op basis van de juiste cijfers voeren.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/roep-om-opendraaien-groningse-gaskraan-gebaseerd-op-slechte-peiling-en-slechte-rekensom~b55e1eaa/</guid>
      <pubDate>Wed, 13 Apr 2022 00:00:00 +00:00</pubDate>
    </item>
    <item>
      <title><![CDATA[Jan, Peter, Hans, Henk: de meestvoorkomende voornamen bij deze raadsverkiezingen waren korte mannennamen]]></title>
      <description><![CDATA[<p>Door de oorlog kregen ze dit jaar minder aandacht dan andere jaren, maar er waren deze week gemeenteraadsverkiezingen. In aanloop naar de verkiezingen zag je in de media de kopstukken van de landelijke partijen de aandacht naar zich toe trekken. Rutte bij</p>
<p>Jinek</p>
<p>, alle lijsttrekkers bij het Radio 1-verkiezingsdebat, Baudet bij RT. Heel nuttig was dit niet, want op een enkele populist na was geen van de 225 Eerste en Tweede Kamerleden kandidaat bij de gemeenteraadsverkiezingen.</p>
<p>Over vier jaar zal het niet anders zijn. Iedereen kan in regionale media – krant, televisiezender, websites – informatie over de eigen verkiezingen vinden, maar toch maken NOS, RTL en de landelijke partijen er een happening van met debatten tussen niet-kandidaten. De oplossing is simpel: spreid de 352 gemeenteraadsverkiezingen. Ik mocht vorige keer, samen met de inwoners van een klein aantal andere herindelingsgemeenten, apart stemmen. Het bleef heerlijk rustig. Houd elk kwartaal verkiezingen in 22 gemeenten, en het landelijke mediacircus is voorbij.</p>
<p>Soms ging het in de verkiezingscampagne wel over gemeentelijke thema’s. Dat is an sich nog geen recept voor succes. Zo hingen in Hengelo posters van Forum voor Democratie met de oproep ‘stem Femke weg’. Helaas voor de postermaker: de Hengelose kiezer bepaalt niet wie de burgemeester van Amsterdam is.</p>
<p>Wat wel op de poster had kunnen staan, is ‘stem Jan weg’. Die zit namelijk wel in de Hengelose gemeenteraad. Twee keer zelfs. Landelijk waren er</p>
<p>liefst 1377 Jannen kandidaat voor de raad</p>
<p>, gevolgd door 773 Peters en 751 Hansen. De rest van de top-10 van meestvoorkomende namen van gemeenteraadskandidaten bestond ook uit mannen. Net als de rest van de top-50. De eerste vrouw, Karin, staat pas op plek 52.</p>
<p>Hoewel mannen oververtegenwoordigd zijn in de raad –</p>
<p>amper eenderde is vrouw</p>
<p>volgens onderzoek van stichting Stem op een Vrouw – is die 52ste plek verrassend laag. Behalve door de genderongelijkheid komt dit ook doordat bij mannen minder variatie in voornamen zit. Het gemiddelde raadslid is</p>
<p>ruim 50 jaar oud</p>
<p>. Kijken we naar de meestgegeven babynamen uit</p>
<p>1970</p>
<p>, dan zien we dat 63 procent van de de jongens een ‘top-100-naam’ heeft gekregen tegenover slechts 55 procent van de meisjes. Zo’n 7 procent van de jongens had zelfs een naam die vaak tot roepnaam Jan leidt (Johannes, Jan, Johan). Dat percentage is ruim het dubbele van de populairste meisjesnaam, Maria.</p>
<p>Vrouwennamen zijn dus diverser dan mannennamen. De meestvoorkomende vrouwennaam komt, zowel absoluut als relatief, minder vaak voor dan de meestvoorkomende mannennaam. Als we willen dat er meer vrouwen in de raad komen is de oplossing simpel: stem op een vrouw.</p>
<p>Willen we echter dat de top-10 met meestvoorkomende raadsnamen voor de helft uit vrouwen bestaat, dan zouden de gemeenteraden voor ongeveer tweederde met vrouwen gevuld moeten worden. Iets om te overdenken voor de verkiezingen van 2026.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/jan-peter-hans-henk-de-meestvoorkomende-voornamen-bij-deze-raadsverkiezingen-waren-korte-mannennamen~bf346e8f/</guid>
      <pubDate>Wed, 16 Mar 2022 00:00:00 +00:00</pubDate>
    </item>
    <item>
      <title><![CDATA[Kansrekening in rechtszaken, dat gaat helaas vaak fout]]></title>
      <description><![CDATA[<p>85 procent. Dat was het ‘waarschijnlijkheidspercentage’ dat in het boek</p>
<p>Het verraad van Anne Frank</p>
<p>gehangen werd aan de mogelijkheid dat de notaris de verrader was. In het boek zelf wordt niet duidelijk waar die 85 procent vandaan komt en hoe die geïnterpreteerd moet worden, maar uit onderzoek van</p>
<p>NRC</p>
<p>blijkt dat het percentage op drijfzand is gebaseerd.</p>
<p>Het onderzoek naar het verraad is inmiddels vanuit elke denkbare hoek terecht onderuitgehaald. Dat benadrukt het belang van</p>
<p>peer review</p>
<p>in de wetenschap: laat je werk eerst door wat onafhankelijke collega’s lezen voordat je jouw bevindingen aan de grote klok hangt – dat scheelt de nodige ophef en afgang .</p>
<p>Zodra kansrekening gebruikt wordt bij de vraag of iemand schuldig is, gaat het helaas veel vaker fout, vooral in rechtszaken. Wellicht komt het doordat het begrip ‘bewijs’ in judirische context een andere interpretatie heeft dan in een statistische context. Wellicht ook omdat er in de Nederlandse bacheloropleidingen rechtsgeleerdheid geen aandacht is voor het aanleren van de vaardigheid om kwantitatieve informatie te wegen.</p>
<p>In Nederland is het bekendste voorbeeld van een statistische dwaling in een rechtzaak de zaak Lucia de Berk. Deze verpleegkundige werd in 2003 tot levenslang veroordeeld voor meerdere moorden. Dit mede op basis van de berekende kans ‘1 op 342 miljoen’ dat een onschuldige verpleegkundige bij zoveel sterfgevallen betrokken was: zo klein, dat kan geen toeval zijn was de redenatie. Bij nieuwe berekeningen door</p>
<p>sommige van de beste statistici van ons land</p>
<p>, werd die kans echter gigantisch veel groter, tot wel 1 op 9. Niet alleen werden in de originele berekening statistische fouten gemaakt, ook werden alle opvallende gebeurtenissen op de ziekenhuisafdeling automatisch aan De Berk toegeschreven. In hoger beroep werd De Berk vrijgesproken, maar niet voordat ze al jarenlang onterecht had vastgezeten.</p>
<p>De zaak De Berk had veel overeenkomsten met die rond</p>
<p>Sally Clark</p>
<p>, een paar jaar eerder. Deze Engelse advocate werd onterecht veroordeeld voor de moord op haar twee kinderen. De (foutief berekende) kans van 1 op 73 miljoen dat beide kinderen door wiegedood waren overleden, was de basis voor de veroordeling.</p>
<p>Wie denkt dat de rechtspraak zou leren van haar fouten, komt bedrogen uit. In 2014 werd de Italiaanse verpleegkundige Daniela Poggiali opgepakt vanwege de verdenking van moord op tientallen patiënten. Ook hier leverde een rekensom een superkleine kans op, als antwoord op de vraag ‘hoe groot is de kans dat bij een onschuldige verpleegkundige er ontzettend veel patiënten toevallig tijdens haar dienst overlijden?’ Nieuwe</p>
<p>berekeningen</p>
<p>, door dezelfde statistici als bij Lucia de Berk, werden in 2015 door de rechter terzijde geschoven. Het genuanceerde wetenschappelijke taalgebruik werd niet begrepen. Pas na langslepende juridische procedures werd Poggiali een half jaar geleden eindelijk vrijgesproken.</p>
<p>De Berk, Clark, Poggiali. In alle drie deze gevallen ging het mis doordat zogenaamde ‘voorwaardelijke kansen’ door zelfbenoemde experts verkeerd berekend en door de rechter verkeerd geïnterpreteerd werden en doordat nieuwe berekingen door de rechter als academisch geneuzel terzijde werd geschoven. Om toekomstige dwalingen te voorkomen, stel ik voor dergelijke kansen voortaan steevast door een gekwalicifeerde onafhankelijke deskundige te laten checken, voordat tot een eventuele veroordeling wordt overgegaan.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/kansrekening-in-rechtszaken-dat-gaat-helaas-vaak-fout~bb5e6b61/</guid>
      <pubDate>Wed, 16 Feb 2022 00:00:00 +00:00</pubDate>
    </item>
    <item>
      <title><![CDATA[Een peperdure Rembrandt naar Amsterdam, afvalwater dumpen in Drenthe]]></title>
      <description><![CDATA[<p>Afgelopen week was bij de NPO de vierdelige documentaire</p>
<p>Reference Man</p>
<p>te zien. Presentatrice Sophie Frankenmolen liet zien dat in tal van situaties, zoals het testen van de veiligheid van auto’s en medische onderzoeken, uitgegaan wordt van een standaardpersoon. Doorgaans een witte man van zo’n 1,75 meter en circa 80 kilo. En dat is niet</p>
<p>zonder gevolgen</p>
<p>voor mensen die niet aan die norm voldoen.</p>
<p>Als je enkele selecties maakt, bijvoorbeeld ‘mannen’ en ‘ongeveer 1,75 meter’ lijkt het op het eerste gezicht dat die standaardpersoon nog steeds best een flink deel van de bevolking representeert, maar dat valt tegen: als je op drie aspecten de bevolking in tweeën deelt, heb je al acht combinaties. Zo’n standaardpersoon zou dan mogelijk slechts 12,5 procent van de bevolking vertegenwoordigen.</p>
<p>Doordat we steeds dezelfde standaardpersoon gebruiken, zijn het steeds dezelfden die hier van profiteren en ook dezelfden die er de meeste last van hebben. Dat de een geluk en de ander pech heeft is het probleem niet, dat geluk en pech niet rouleren over ons allen maar steeds op dezelfde plek landen wel. Het is alsof de postcodeloterij elke keer op postcode 1234AB valt.</p>
<p>De oplossing is simpel: neem niet elke keer dezelfde standaardpersoon, maar varieer. Waar het kan, kun je ook met meerdere standaardpersonen tegelijk werken: zo worden koopkrachtplaatjes na Prinsjesdag steevast</p>
<p>doorgerekend</p>
<p>voor een groot aantal ‘standaardhuishoudens’.</p>
<p>Het gaat mis doordat er vaak keuzes worden gemaakt zonder de context in de gaten te houden. Zou je elf voetballiefhebbers een suggestie laten doen voor een speler voor het Nederlands elftal, dan kun je zomaar met een team met acht spitsen opgezadeld zitten. Het is dus niet voor niks dat we elftallen niet op deze manier samenstellen: daar is expliciet ook voor het team en variatie in vaardigheden gekozen.</p>
<p>Maar bij veel belangrijkere keuzes pakken we het wel zo aan. Als ergens in Nederland iets moois moet worden gebouwd, kiezen we daar de Randstad voor uit, en de vervelende dingen doen we ‘in de regio’. Bij een individuele keuze best verdedigbaar: bijna de helft van ons woont in dat geconcentreerde gebied, dus zijn er veel mensen die profijt hebben van dat moois in Utrecht of Amsterdam. Maar als keer op keer die keuze gemaakt wordt, gaat het fout.</p>
<p>Aardbevingsprovincie Groningen moet het kinderhartchirurgiecentrum sluiten. De NAM gaat na Twente nu Drenthe gebruiken om</p>
<p>afvalwater</p>
<p>te dumpen. Zeeland kreeg toch geen marinierskazerne.</p>
<p>Tegelijkertijd komt de nieuwe peperdure Rembrandt in Amsterdam te hangen. De Randstad profiteert bovengemiddeld veel van het</p>
<p>Nationaal Groeifonds</p>
<p>. Van alle aardgasbaten is</p>
<p>bijna 90 procent</p>
<p>(!) in de Randstad geïnvesteerd. Doordat bij elke keuze geen rekening wordt gehouden met die context, treedt massale scheefgroei op.</p>
<p>Dit patroon zien we niet alleen bij individuen en regio’s, maar ook bij generaties. Jongeren worden met de gevolgen van de klimaatcrisis opgezadeld. Jongeren moesten de grootste offers brengen in de coronapandemie. En jongeren worden opgescheept met de</p>
<p>rekening van Rutte IV</p>
<p>.</p>
<p>Dit patroon is alleen te doorbreken als beleidsmakers het grotere plaatje willen zien. Het is onoverkomelijk – en geen probleem – dat bij maatregelen de ene groep meer profiteert dan de andere. Zolang bij een volgende maatregel maar een ander aan de beurt is. Laten we hopen dat Rutte IV zijn motto ‘Omzien naar elkaar’ niet (weer) interpreteert als ‘Omzien naar de standaardpersoon’.</p>
<p>Casper Albers is hoogleraar statistiek aan de Rijksuniversiteit Groningen.</p>]]></description>
      <guid>https://volkskrant.nl/wetenschap/een-peperdure-rembrandt-naar-amsterdam-afvalwater-dumpen-in-drenthe~b578d793/</guid>
      <pubDate>Wed, 19 Jan 2022 00:00:00 +00:00</pubDate>
    </item>
    <item>
      <title><![CDATA[‘Weet je waar ‘omicron’ voor staat?’ Alleen in cartoons plaatst het kwade genie geheime codes in zijn werk]]></title>
      <description><![CDATA[<p>‘Delta omicron’ is een anagram van ‘media control’! De eerste besmetting met de omikronvariant in het Verenigd Koninkrijk volgt precies 666 dagen na de eerste besmetting met de alfavariant (666 is het Getal van het Beest!).</p>
<p>Met dergelijke ontmaskeringen hebben Forumlanders, Moederharters en andere complotaficionado’s (naar eigen zeggen) bewezen dat corona niks anders is dan een geplande actie van de Elite om het Volk kapot te maken. Zelfs de oververtegenwoordiging van gymnasiasten bij de FvD-Kamerfractie kon niet voorkomen dat ook de (evident onzinnige) claim dat ‘omicron’ Grieks is voor ‘het einde der tijden’</p>
<p>viral ging</p>
<p>.</p>
<p>Maar bewijst dit ook iets? Natuurlijk niet. Ten eerste: alleen in cartoons als</p>
<p>Batman</p>
<p>en</p>
<p>Scooby Doo</p>
<p>plaatst het kwade genie moedwillig geheime codes in zijn werk (die uiteindelijk tot zijn ontmaskering leiden). In de echte wereld proberen mensen hun misdaden juist te verbloemen.</p>
<p>Daarnaast is ‘delta omicron’ ook een anagram van ‘</p>
<p>erotic almond</p>
<p>’ (geen idee welk complot dat impliceert, suggesties kunnen naar de redactie gestuurd worden). En er zijn een kleine tweehonderd landen met een ander aantal dagen tussen beide specifieke besmettingen dan 666, maar die worden gevoeglijk genegeerd door de complotdenkers.</p>
<p>Covid-19 is er pas een jaar of twee, mensen die op zoek gaan naar verborgen boodschappen zijn van alle tijden. Al eeuwenlang wordt gezocht naar verborgen boodschappen in de Bijbel. Door op een willekeurige plek in het boek te beginnen en steevast een vast aantal letters over te slaan, kan een bepaalde code gegenereerd worden. (Zo zit in ‘oormijt’ het OMT verborgen wanneer je alleen de letters op de even posities telt; en er voor het gemak vanuit gaat dat de digraaf ij als een letter telt). Als je maar genoeg varianten uitprobeert van startletter en aantal letters overslaan, vind je vanzelf soms een echt woord in die letterbrij. En de Bijbel is natuurlijk een flink boekwerk, dus met een beetje speurwerk is een woord als ‘vaccin’ of ‘complot’ wel samen te stellen.</p>
<p>Dat bewijst natuurlijk niet dat er inderdaad een verborgen boodschap in de tekst staat, het bewijst hooguit dat de ontdekker te veel vrije tijd heeft. Niet alleen mensen die hun onderzoek doen op Facebook zijn tot dit soort</p>
<p>analyses</p>
<p>te verleiden. In 1994 publiceerde een hoogstaand statistisch tijdschrift analyses van het bijbelboek Genesis. Deze, op het oog degelijke, analyses zouden sterk bewijs laten zien voor bovengemiddeld veel verstopte woorden in de tekst.</p>
<p>Wat bleek: bij een</p>
<p>latere heranalyse</p>
<p>bleef niks van hun resultaten overeind. In de analyses uit 1994 was een aantal keuzen gemaakt die ‘toevallig’ tot het sterke bewijs leidden (zoals ‘telt de ‘ij’ als een of twee letters?’). Bij de heranalyse werd aangetoond dat een willekeurige seculiere tekst van dezelfde omvang evenveel verborgen woorden had als Genesis: weg was de statistische significantie.</p>
<p>Hier en daar de analyses in een gewenste richting masseren komt vaak voor, ook in serieuze wetenschap. Dit leidt tot resultaten die de onderzoekers graag willen zien, in plaats van tot resultaten die de werkelijkheid weergeven. De beste manier om dergelijk wangedrag tegen te gaan is</p>
<p>volledige openheid</p>
<p>eisen: de complete dataset en onderbouwing van de gekozen keuzes in de analyse moeten openbaar zijn. Dat maakt de wetenschap beter verifieerbaar en daarmee betrouwbaarder. Bijkomend voordeel: geheime documenten zijn de natte droom van elke complotdenker – open science ontneemt ze dat plezier.</p>
<p>Casper Albers is hoogleraar statistiek aan de Rijksuniversiteit Groningen.</p>]]></description>
      <guid>https://volkskrant.nl/wetenschap/weet-je-waar-omicron-voor-staat-alleen-in-cartoons-plaatst-het-kwade-genie-geheime-codes-in-zijn-werk~b5eaa5ff/</guid>
      <pubDate>Tue, 14 Dec 2021 00:00:00 +00:00</pubDate>
    </item>
    <item>
      <title><![CDATA[De rommelige rekensom van Deloitte naar de kosten van zelfdoding voegt niets toe]]></title>
      <description><![CDATA[<p>Elke zelfdoding kost de maatschappij 2,8 miljoen euro, aldus uit een studie in opdracht van 113 Zelfmoordpreventie waar</p>
<p>EenVandaag</p>
<p>onlangs over berichtte.</p>
<p>Nogal een</p>
<p>lugubere rekensom</p>
<p>.</p>
<p>Nabestaanden</p>
<p>kregen te horen dat hun verlies een vervelende kostenpost is. Personen met suïcidale gedachten krijgen nóg een schuldgevoel aangepraat. Dat juist 113 Zelfmoordpreventie dit doet is nauwelijks te begrijpen.</p>
<p>De verdediging was dat wijzen op de kosten politici ertoe kan bewegen meer aan preventie te doen. Je moreel kompas moet goed verrot zijn als je pas bereid bent aan zelfdodingspreventie te doen als je er financieel beter van wordt. Maar dit kompas is goed vertegenwoordigd in Den Haag. Pragmatisch gezien is de actie enigszins te begrijpen.</p>
<p>Laten we het</p>
<p>rapport van Deloitte</p>
<p>er eens bij pakken en de rekensom bekijken. Dit blijkt een groot samenraapsel van slecht onderbouwde aannamen te zijn.</p>
<p>De onderzoekers onderscheiden drie soorten kosten: directe, indirecte en immateriële. De directe kosten, bijvoorbeeld voor het uitrukken van ambulances, zijn het nauwkeurigst te meten. Maar ook hier zijn opvallende keuzen gemaakt. Zo worden hier kosten voor ziekenhuisopname, ambulance, lijkschouwing en counseling voor de nabestaanden doorgerekend. Maar ook bij andere sterfgevallen komen vaak dergelijke kosten voor. Uiteindelijk zullen we allemaal een keer overlijden. Had iemand geen suïcide gepleegd, dan waren de kosten dus mogelijk op een later moment gekomen. Dit zijn dus geen exclusieve meerkosten van zelfmoord. Dit zijn geen extra kosten die verbonden zijn aan suïcide.</p>
<p>De indirecte kosten bevatten zaken als ‘toekomstig productiviteitsverlies’. Een twintiger die uit het leven stapt kan niet meer veertig jaar lang inkomstenbelasting afdragen. Dat klopt, maar er wordt wel heel makkelijk aangenomen dat suïcidale personen even economisch productief zijn als niet-suïcidale personen en dus gemiddeld genomen modaal verdienen. Depressiviteit, zoals elke ziekte, heeft vanzelfsprekend een negatief effect op de productie.</p>
<p>Als je dit soort redeneringen wilt volgen, zou je ook de financiële meevallers van zelfdoding moeten meerekenen: verreweg de meeste zorgkosten zijn voor ziekten die met name ouderen raken. Zo zijn kanker en dementie samen goed voor eenzesde van alle zorguitgaven. Die kosten hoeven voor die personen niet gemaakt te worden.</p>
<p>Zo’n 90 procent van de 2,8 miljoen euro zit in de immateriële kosten. Dit is een poging om een bedrag te hangen aan ‘pijn, verdriet en verlies aan kwaliteit van leven’. Maar hoeveel is een mensenleven waard? En hoe hang je een prijskaartje aan de pijn van nabestaanden? Lastige vragen en nauwelijks bestudeerd in de context van suïcide. Een</p>
<p>Ierse studie</p>
<p>hangt hier (na inflatiecorrectie) een prijskaartje aan van 1,7 miljoen euro. Het rapport schat de kosten hier op 2,5 miljoen: blijkbaar zijn Ieren minder waard.</p>
<p>Zo zijn er veel meer stappen in de rekensom met een matige onderbouwing. De kosten hadden net zo goed véél lager of hoger kunnen zijn en het rapport geeft nergens onzekerheidsmarges aan. Het is maar welke ingrediënten je in je rekensommetje stopt, en hoe.</p>
<p>Op basis van zulk rommelig werk is geen beleid te maken. Gelukkig hoeft dat ook niet. Investeren in zelfmoordpreventie doe je niet om rijk te worden, maar omdat een werkend moreel kompas je daartoe verplicht.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/de-rommelige-rekensom-van-deloitte-naar-de-kosten-van-zelfdoding-voegt-niets-toe~b84af72c/</guid>
      <pubDate>Tue, 16 Nov 2021 00:00:00 +00:00</pubDate>
    </item>
    <item>
      <title><![CDATA[Het is inmiddels volstrekt onduidelijk waar op de coronaroutekaart we ons bevinden]]></title>
      <description><![CDATA[<p>Vaccineren werkt. Dat blijkt wel weer uit de</p>
<p>recente RIVM-cijfers</p>
<p>: van alle ziekenhuisopnames gaat het in 75 procent van de gevallen om personen die niet (volledig) gevaccineerd zijn. Bij ic-opnames gaat het zelfs om 84 procent.</p>
<p>Het doel van statistiek is om ingewikkelde data samen te vatten in een of enkele zinvolle getallen. En die 75 procent en 84 procent hierboven zijn zeker zinvol: als maar een van de vier opnames een gevaccineerd persoon is, dan doen die vaccins dus duidelijk iets goed.</p>
<p>Maar die 75 procent geeft ook een vertekend beeld. Het wekt de indruk dat een gevaccineerde drie keer zo goed beschermd is als een ongevaccineerde. Dat is natuurlijk niet zo: er zijn inmiddels veel meer gevaccineerden (83,5 procent) dan ongevaccineerden (16,5 procent). Die 83,5 procent vullen dus een kwart van de ziekenhuisbedden. Daarmee hebben niet-gevaccineerden niet een drie keer zo hoog risico op ziekenhuisopname, maar ruim vijftien keer zo hoog. En wat ic-opnames betreft zelfs 26,5 keer zo hoog.</p>
<p>En daar houdt de vergelijking niet eens op. Coronapatiënten die op de ic belanden, liggen daar gemiddeld veel langer dan andere ic-patiënten: ruim tien dagen tegenover een dag of twee. De capaciteit om iemand met corona op de ic te verzorgen, gaat dus ten koste van zo’n vijf andere operaties; hierdoor is die factor 26,5 dus zelfs nog een enorme onderschatting. Op basis van tot dan toe bekende gegevens, kwam het</p>
<p>RIVM in augustus</p>
<p>zelfs op een factor 33.</p>
<p>Kortom: die 75 procent en 84 procent geven een nuttige samenvatting van de onderliggende data, maar geven tegelijkertijd onvoldoende informatie. Om een goed beeld te vormen is extra context nodig.</p>
<p>Maar zelfs als een enkel getal wel voldoende is – bijvoorbeeld de dagelijkse besmettingen per gemeente – gaat het soms mis bij de interpretatie. De dagelijkse besmettingscijfers geven we niet in absolute getallen, omdat dat weinig zinvol is: zo heeft Amsterdam momenteel zo’n drie keer zoveel besmettingen als Staphorst, maar ook vijftig keer zoveel inwoners.</p>
<p>We drukken besmettingen uit in relatieve getallen. Omdat het bij percentages nog steeds om kleine waarden gaat (2 procent per week voor Staphorst) werken we met aantallen besmettingen per 100.000 inwoners. Staphorst zit boven de 2000 besmettingen per 100.000 inwoners per week, Amsterdam rond de 130. Volgens Pieter Borger, ooit gepromoveerd in de genetica, maar nu actief als</p>
<p>influencer</p>
<p>onder de coronasceptici, is zo’n weergave ‘statistisch bedrog’: Staphorst heeft maar 17 duizend inwoners, dus spreken van 100.000 inwoners zou misleidend zijn.</p>
<p>Dat is onzin natuurlijk: aan getallen op dezelfde schaal weergeven is niks misleidends. Sterker nog, dit is juist de beste manier om dergelijke informatie te geven. De Duitse psycholoog en statisticus</p>
<p>Gerd Gigerenzer</p>
<p>heeft uitgebreid studie gedaan hoe je het beste dergelijke getallen kan communiceren. Daaruit blijkt juist dat zogenaamde natuurlijke frequenties zoals ‘tweeduizend per honderdduizend’ veel beter begrepen worden dan abstracte kansen als 0,02 (ook al zeggen beide exact hetzelfde).</p>
<p>Dus zelfs als de informatie op de beste manier wordt gecommuniceerd, blijft interpretatie lastig. Dat benadrukt maar weer eens het belang van goede (corona)communicatie. Het is inmiddels volstrekt onhelder waar op de routekaart we ons bevinden en vrijblijvende adviezen als ‘je mag best thuiswerken, maar het hoeft niet’ zijn evident niet effectief. Goede communicatie en uitleg kan nieuwe, zwaardere maatregelen helpen voorkomen. Maar dan moet de overheid die handschoen wel oppakken: alleen samen krijgen we corona onder controle.</p>
<p>In een eerdere versie van dit artikel stond ten onrechte dat in Staphorst 0,2 procent van de mensen per week besmet raken met Covid. Dit moet zijn: 2 procent.</p>
<p>Casper Albers is hoogleraar statistiek aan de Rijksuniversiteit Groningen.</p>]]></description>
      <guid>https://volkskrant.nl/columns-opinie/het-is-inmiddels-volstrekt-onduidelijk-waar-op-de-coronaroutekaart-we-ons-bevinden~b57ceeba/</guid>
      <pubDate>Mon, 25 Oct 2021 00:00:00 +00:00</pubDate>
    </item>
    <item>
      <title><![CDATA[Er zijn 64.605 verschillende coalities die op een kamermeerderheid kunnen rekenen]]></title>
      <description><![CDATA[<p>De formatie wil maar niet lukken en enige haast is wel geboden. De kans is aanwezig dat er in de drie dagen tussen het schrijven en het plaatsen van deze column wéér een bewindspersoon is opgestapt (en vervangen door Stef Blok). Mede daarom wordt de roep om nieuwe verkiezingen steeds groter.</p>
<p>Nieuwe verkiezingen worden verkocht als de oplossing voor de impasse. Dat is het niet. Een kortetermijnoplossing is het sowieso niet want tussen uitroepen van verkiezingen en het installeren van de nieuwe Kamerleden zit al gauw een maand of drie. En daarna komt nog een nieuwe formatieperiode, die gemiddeld ook zo’n</p>
<p>drie maanden</p>
<p>duurt. Zouden er volgende week nieuwe verkiezingen worden uitgeschreven, dan zitten we dus tot in het voorjaar aan de restanten van Rutte III vast.</p>
<p>En dat gaat er dan vanuit dat het formeren na de verkiezingen opeens wel snel kan. Er zijn</p>
<p>64.605 verschillende coalities</p>
<p>die op een rekenkundige kamermeerderheid kunnen rekenen. Het overgrote deel van deze coalities zal straks weer op een meerderheid kunnen rekenen. En het overgrote deel van de combinaties die nu de 76 zetels niet halen, zullen straks ook de 76 zetels niet halen. Alleen bij een aardverschuiving in de zetelverdeling na de verkiezingen zijn er opeens veel nieuwe mogelijkheden – maar er is niks wat daarop wijst. De partijen die het nu samen moeten oplossen, zijn ook de partijen die het na nieuwe verkiezingen samen moeten oplossen.</p>
<p>Daar komt bij dat alle partijen weer met zowel dezelfde poppetjes als plannen de verkiezingen ingaan, dus ook dezelfde inhoudelijke verschillen en botsende ego’s blijven een probleem. Wopke wil nog steeds niet met Jesse én Lilian spelen, niemand wil met Thierry want Thierry doet eng, en Gert-Jan en Sigrid hebben nog steeds een andere mening over medisch-ethische thema’s.</p>
<p>Toch wil inmiddels een</p>
<p>meerderheid</p>
<p>van de kiezers nieuwe verkiezingen, aldus een methodologisch goed opgezette peiling van</p>
<p>EenVandaag</p>
<p>. Het was niet gepeild, maar ik vermoed dat veel deelnemers zich niet realiseren dat nieuwe verkiezingen geen snelle oplossing zijn.</p>
<p>Uit een</p>
<p>andere peiling</p>
<p>leren we dat de niet bestaande partij Lijst Omtzigt goed is voor zo’n 25 Kamerzetels. Daags nadat Omtzigt herhaald had dat hij echt, maar dan ook echt niet op korte termijn een eigen partij ging oprichten werd aan deelnemers de vraag voorgelegd ‘Als er vandaag Tweede Kamerverkiezingen zijn [die zijn er niet], zou u dan op de [niet bestaande] partij Lijst Omtzigt stemmen?’</p>
<p>Het is evident dat dergelijke dubbelhypothetische peilingen weinig zeggen over een toekomstige verkiezingsuitslag, laat staan dat je enige waarde moet hangen aan het getal 25. Toch werd dit nieuws breed uitgemeten in de media. De enige les die eruit te trekken was, is dat Omtzigt razend populair is onder de (centrum-)rechtse kiezers. Een oplettende journalist had echter geen peiling nodig gehad om dat te observeren.</p>
<p>Hoe dan ook, ondanks de massale roep om nieuwe verkiezingen, zal Omtzigt voorlopig geen eclatante verkiezingswinst kunnen behalen. Hij kan een deel van die 64.605 coalities aan een Kamermeerderheid helpen, maar het waarschijnlijkste scenario is dat hij voorlopig vanuit de Kamer probeert de regering te sensibiliseren.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/columns-opinie/er-zijn-64-605-verschillende-coalities-die-op-een-kamermeerderheid-kunnen-rekenen~bd5e4f81/</guid>
      <pubDate>Tue, 28 Sep 2021 00:00:00 +00:00</pubDate>
    </item>
  </channel>
</rss>
