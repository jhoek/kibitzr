<?xml version="1.0" encoding="utf-16"?>
<rss version="2.0">
  <channel>
    <title><![CDATA[Casper Albers]]></title>
    <link>https://www.volkskrant.nl/auteur/casper-albers</link>
    <description><![CDATA[Casper Albers]]></description>
    <item>
      <title><![CDATA[Of overheidsdienst A of B de oorzaak van de ellende is in de toeslagenaffaire maakt voor de gedupeerde ouders bitter weinig uit]]></title>
      <description><![CDATA[<p>Het CBS publiceerde onlangs een</p>
<p>onderzoek</p>
<p>over de toeslagenaffaire, uitgevoerd in opdracht van de Tweede Kamer. Ik zat in de begeleidingscommissie en mocht meedenken over de beste manier om zo veel mogelijk informatie uit de data te halen.</p>
<p>Dat de Belastingdienst duizenden ouders onterecht dupeerde, was al bekend. Maar dat bij de toeslagenaffaire-ouders liefst 1.675 kinderen uit huis zijn geplaatst, leidde tot nieuwe</p>
<p>boze reacties.</p>
<p>De vraag was of deze groep ouders, na gedupeerd te zijn door de Belastingdienst, ook bovengemiddeld zwaar geraakt werd bij het opleggen van kinderbeschermingsmaatregelen. Discrimineerde de jeugdbescherming, net als de Belastingdienst, op afkomst?</p>
<p>Het antwoord was geruststellend: er werd door de jeugdbescherming niet actief op afkomst gediscrimineerd. Voor dit onderzoek kon niet gewoon gekeken worden naar het percentage toeslagenouders waarbij een kinderbeschermingsmaatregel genomen is, en hoe zich dit verhoudt met het percentage onder de rest van de bevolking. Om een goede vergelijking te maken, moet je de gedupeerden vergelijken met een groep ouders die op tal van variabelen – leeftijd, relatiestatus, afkomst, enz. – hetzelfde scoren en eigenlijk alleen afwijken omdat ze niet gedupeerd zijn. Dat deed het CBS, en vond dus geen significant verband met afkomst.</p>
<p>Waar wél een enorm verband op afkomst werd gevonden, was bij de kans om gedupeerd te raken in de toeslagenaffaire: zo hebben ouders met een Turkse achtergrond een bijna 9 keer zo groot risico als Henk en Ingrid. Dat de Belastingdienst massaal had gediscrimineerd was al bekend, maar dat het in deze extreme mate plaatsvond, is nieuw.</p>
<p>De jeugdbescherming maakte dan wel geen onderscheid op afkomst, maar wel op andere factoren. Zo krijgen eenouderhuishoudens</p>
<p>vier keer</p>
<p>zo vaak een kinderbeschermingsmaatregel als huishoudens met twee ouders, en speelt inkomen ook een flinke rol: bij arme gezinnen wordt sneller ingegrepen. Of dergelijke verschillen terecht zijn of niet is in dit rapport niet onderzocht, dat wordt in een volgende studie gedaan. Maar als statisticus wil ik wel opmerken dat uithuisplaatsing omdat de ouders onvoldoende geld hebben een rare maatregel is: uithuisplaatsing kost de belastingbetaler tienduizenden euro’s per kind per jaar. Als je hiervan een fractie aan de ouders zou geven, zouden de financiële problemen al verholpen zijn.</p>
<p>Maar door dit onderscheid worden gedupeerden uit de toeslagenaffaire toch harder geraakt door de jeugdbescherming. De verhalen van ouders die door de affaire relatieproblemen hebben gekregen en diep in de schulden zijn geraakt,</p>
<p>zijn ruimschoots bekend</p>
<p>. Hoewel hun afkomst door de dupering niet is veranderd, zijn de ouders door toedoen van de Belastingdienst wel verschoven van bijvoorbeeld een modaal verdienend twee-oudergezin naar een arm eenoudergezin en lopen ze daarmee een veel hoger risico hun kinderen kwijt te raken. Doordat het gedupeerd raken direct te maken heeft met afkomst, hebben deze gevolgen dat ook.</p>
<p>Het CBS-rapport maakt voornamelijk de nuance dat de schuld hiervan niet bij de jeugdbescherming maar bij de Belastingdienst ligt – maar voor de ouders zelf maakt het natuurlijk bitter weinig uit of overheidsdienst A of overheidsdienst B de oorzaak van hun ellende is.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/of-overheidsdienst-a-of-b-de-oorzaak-van-de-ellende-is-in-de-toeslagenaffaire-maakt-voor-de-gedupeerde-ouders-bitter-weinig-uit~ba480556/</guid>
      <pubDate>Thu, 17 Nov 2022 00:00:00 +00:00</pubDate>
    </item>
    <item>
      <title><![CDATA[Stikstofophef over een Rammsteinconcert? Voor écht groen beleid dient zichtbaarheid niet een primair doel]]></title>
      <description><![CDATA[<p>De vliegtaks vliegt omhoog: waar je nu nog € 7,95 accijns betaalt op een vliegticket wordt dat vanaf komend jaar € 28,58. De Telegraaf</p>
<p>verzuchtte</p>
<p>afgelopen week hysterisch dat het kabinet groenzuchtig was, geel hesje</p>
<p>Jan Dijkgraaf</p>
<p>riep van een stijging van ruim 300 procent (het is 259,5 procent) en de</p>
<p>NOS</p>
<p>sprak over een stijging van bijna 30 euro (het is € 20,63).</p>
<p>Het is procentueel gezien inderdaad een flinke stijging, maar de vorige stijging (van 0 naar bijna 8 euro) was procentueel gezien nog veel groter. Het is nuttiger om naar het absolute bedrag van de accijns te kijken. Om te weten of dat veel of weinig is, is het zinvol dat te vergelijken met de accijns die je met andere vervoersvormen betaalt. Op een liter benzine zit (tot 1 januari) 65,9 cent accijns. Een gemiddelde auto rijdt ongeveer 1 op 15, dus voor elke kilometer autorijden, betaal je ruim 4 cent accijns.</p>
<p>Ga je met de auto van Enschede naar Parijs, van Amsterdam naar Berlijn of van Groningen naar Maastricht en terug dan betaal je dus meer accijns dan met een vlucht. Maar dat is de rekensom als je alleen reist. Ga je met een gezin van vier op pad, dan wordt de vliegtaks vier keer zo hoog, terwijl je met de auto nauwelijks meer verbruikt. Met de auto naar Athene kost ongeveer evenveel accijns als die van vier vliegtickets (en je ziet ook nog eens meer van centraal Europa dan alleen wolken).</p>
<p>Dat het voor arme gezinnen met familie in het buitenland nu nagenoeg onmogelijk wordt de familie te bezoeken, is natuurlijk pijnlijk. Dat tegelijkertijd rijke zakenmannen die op Schiphol overstappen 0 euro vliegtaks hoeven te betalen, is ook niet bevorderlijk voor het draagvlak.</p>
<p>Kritiek op (gebrek aan) klimaatmaatregelen komt niet alleen van mensen die ze te ver vinden gaan. De Formule 1 vond dit jaar weer plaats in de Zandvoortse duinen, en niet iedereen was daar blij mee. Snelle auto’s die schadelijke stoffen uitstoten en een kwetsbaar natuurgebied zijn geen goede combinatie.</p>
<p>Toch leert een rekensom dat het hier wel mee valt: met 20 auto’s en zo’n 150 liter brandstof per auto werd er bij de race zo’n 3.000 liter benzine opgereden (en daarnaast zijn er nog andere vervuilende activiteiten die bij zo’n event komen kijken). Dat is evident niet goed voor de natuur. Maar aan de andere kant: de 100 duizend bezoekers die naar de wedstrijd kwamen, waren vrijwel allemaal met trein of fiets gekomen. Op een Formule 1-vrije zomerse dag staat elke parkeerplaats in Zandvoort vol, en is het verre van ondenkbaar dat die strandgangers tezamen meer dan 3.000 liter benzine verbruiken.</p>
<p>Iets soortgelijks speelde hier in Groningen nadat de Duitse metalband Rammstein, bekend van de uitgebreide pyrotechnics bij de show, had aangekondigd te komen spelen: de Partij voor de Dieren merkte op dat al die vlammen zo’n</p>
<p>5 kilo stikstof uitstoten</p>
<p>, en dat een concert zonder vuur vast ook leuk is. Maar ook hier geldt: je hebt waarschijnlijk meer klimaatimpact met minder zichtbare maatregelen – maak het parkeren zo duur dat bijna elke bezoeker de trein neemt – dan met dit. Het Groninger stadsblog</p>
<p>Sikkom</p>
<p>berekende dat zo’n Rammsteinconcert 0,00000273 procent van de jaarlijkse stikstofuitstoot is.</p>
<p>Als je echt groen beleid wilt maken, dient zichtbaarheid van je acties niet een van je primaire doelen te zijn. Het enige wat telt is hoeveel ze bijdragen om de uitstoot van schadelijke stoffen te beperken.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/stikstofophef-over-een-rammsteinconcert-voor-echt-groen-beleid-dient-zichtbaarheid-niet-een-primair-doel~b61e724a/</guid>
      <pubDate>Wed, 14 Sep 2022 00:00:00 +00:00</pubDate>
    </item>
    <item>
      <title><![CDATA[Als je maar ver genoeg doordenkt, kun je voor elk kiessysteem een situatie bedenken waarin het niet werkt]]></title>
      <description><![CDATA[<p>Na een opeenstapeling van schandalen heeft Boris Johnson dan toch zijn vertrek aangekondigd. De Conservatieven wijzen volgende week een opvolger aan die tot aan de geplande verkiezingen van januari 2025 de rol van premier op zich mag nemen. Daarmee lijken vervroegde verkiezingen van de baan, al kan het geen kwaad eens naar het verkiezingssysteem van de Britten te kijken.</p>
<p>De verkiezingsuitslag in het Verenigd Koninkrijk wordt anders bepaald dan bij ons. Bij onze Tweede Kamerverkiezingen maakt het niet uit of je in Aadorp of Zwolle woont: elke stem telt even zwaar. De zetelverdeling is ongeveer hetzelfde als de stemverhouding. Zo kreeg de VVD vorige keer met 21,9 procent van de stemmen 22,7 procent van de zetels. Ook bij andere partijen was het verschil tussen beide percentages minder dan één procentpunt.</p>
<p>Zo niet in het Verenigd Koninkrijk. Bij de vorige verkiezingen in 2019 haalden de Conservatieven 43,5 procent van de stemmen en 56,2 procent van de zetels – een flink verschil. (En dat terwijl de Conservatieven na het Brexitreferendum maar bleven herhalen dat die 48 procent aan tegenstemmers het beste genegeerd konden worden.) Nog opvallender is dat kleine partijen soms meer zetels hebben dan grotere partijen: zo kregen de Liberal Democrats drie keer zoveel stemmen als de Scottish National Party, maar kreeg de Scottish National Party ruim vier keer zo veel zetels.</p>
<p>Dit komt door het kiesdistrictensysteem. Het land is opgesplitst in 650 kiesdistricten: elk district kent maar één winnaar. Vanaf 326 districten heb je dus een meerderheid. Niet elk district is even groot. Het kleinste district, Na Na h-Eileanan an Iar op de Schotse Hebriden had in 2019 maar zo’n 21 duizend stemgerechtigden, terwijl het Isle of Wight er 113 duizend heeft. De kleinste 326 districten vertegenwoordigen 46 procent van de bevolking, ruim minder dan de grootste 324 districten.</p>
<p>In Nederland speelt iets soortgelijks bij de verkiezing van de Eerste Kamer door Provinciale Statenleden: de verhouding tussen het aantal statenleden en inwoners is niet overal hetzelfde. Dat lost de kieswet op door met stemcijfers te werken. Die oplossing werkt vrij goed maar net niet perfect: zo hebben 1006 Zeeuwen evenveel stemrecht als 1000 Flevolanders. Wat jammer voor de Zeeuwen, maar de verschillen zijn minimaal. En met de natuurlijke variatie in kiesgerechtigden kan het bij de volgende verkiezingen zomaar andersom zijn.</p>
<p>Met die scheve verhoudingen in het Britse stelsel is het op papier mogelijk om een meerderheid te halen op basis van een flinke minderheid van de stemmen, waarbij je de</p>
<p>popular vote</p>
<p>verliest aan verschillende anderen. Het is vergezocht maar theoretisch zelfs mogelijk dat je met in totaal slechts 326 stemmen een absolute meerderheid haalt, terwijl de andere partijen 25 miljoen stemmen halen: door in de krapste meerderheid van kiesdistricten één stem te behalen (en de andere partijen niets) en door juist in de andere districten geen enkele stem te halen.</p>
<p>In Nederland is iets vergelijkbaars denkbaar. Stel: er doen 150 partijen mee met de verkiezingen. Hiervan krijgen 149 partijen exact even veel stemmen en de 150ste krijgt er net een beetje meer. Omdat de 150ste partij als enige de kiesdrempel haalt zou deze alle zetels kunnen krijgen (ware het niet dat partijen niet meer dan 80 kandidaten mogen hebben). Een fundamenteel verschil met het Britse systeem is wel: de populairste partij wordt ook de grootste partij.</p>
<p>Als je maar ver genoeg doordenkt, kun je voor elk verkiezingssysteem wel een situatie bedenken waarin het systeem niet werkt. Het is aan de opvolger van Johnson, en haar of zijn politieke tegenstanders om ervoor te zorgen dat de kiezers nog voldoende vertrouwen hebben om over een paar jaar naar de stembus te gaan. Alleen dan blijven de vergezochte scenario’s extreem onwaarschijnlijk.</p>
<p>Casper Albers is hoogleraar statistiek aan de Rijksuniversiteit Groningen</p>
<p>In een eerdere versie van deze column werd Isle of Man het grootste kiesdistrict genoemd, dat moest zijn: het Isle of Wight.</p>]]></description>
      <guid>https://volkskrant.nl/wetenschap/als-je-maar-ver-genoeg-doordenkt-kun-je-voor-elk-kiessysteem-een-situatie-bedenken-waarin-het-niet-werkt~b9b4fa12/</guid>
      <pubDate>Wed, 13 Jul 2022 00:00:00 +00:00</pubDate>
    </item>
    <item>
      <title><![CDATA[Was de muziek vroeger beter? Herinneringen zijn geen feiten]]></title>
      <description><![CDATA[<p>Queen Elizabeth viert haar 70-jarige regeringsjubileum en dat deed ze deze maand onder meer door met het Queen-nummer</p>
<p>We Will Rock You</p>
<p>mee te ‘</p>
<p>drummen</p>
<p>’. Queens verzamelaar</p>
<p>Greatest Hits</p>
<p>, de eerste plaat die ik ooit kocht, staat deze maand voor de duizendste week in de Britse Album Top 100.</p>
<p>Midden jaren ’80– er was nog geen Spotify of YouTube – luisterde ik elke vrijdagmiddag naar de Top 40, want dat was toen de manier om nieuwe muziek te ontdekken. De voorliefde voor statistiek zat er al vroeg bij mij in: ik hield wekelijks de scores bij (handmatig, want een computer had ik nog niet), zodat ik eind november al goed kon voorspellen hoe de jaarlijst eruit zou komen te zien.</p>
<p>De tien Top 100’s van de jaren ’80 lijken een mooi beeld te geven van de grootste hits uit de 80’s, maar er zitten toch omissies in. Een van mijn favoriete nummers uit de jaren ’80 is</p>
<p>Suburbia</p>
<p>van de Pet Shop Boys. Het is na</p>
<p>Go West</p>
<p>de grootste hit van het populaire duo en staat desondanks in geen enkel jaaroverzicht. Het werd precies op het verkeerde moment een hit: de plaat stond van 22 november 1986 tot 7 februari 1987 in de Top 40. In beide jaren afzonderlijk scoorde het net te weinig voor een plek in de Top 100: in 1986 eindigde het op 121, een jaar later op 105.</p>
<p>Zeker nu je op</p>
<p>Spotify</p>
<p>makkelijk de Top 100 (en niet de Top 105) per jaar kan beluisteren, levert zoiets een gemis op. Een oplossing zou zijn om in plaats van jaarlijsten met decenniumlijsten te werken. In de decenniumlijst van de</p>
<p>80’s</p>
<p>staat</p>
<p>Suburbia</p>
<p>op een keurige plek 295.</p>
<p>Maar zelfs met dit bredere interval heb je platen die buiten de boot vallen omdat ze uitkwamen op de rand van de seventies of nineties. En er zijn ook platen, met name albums, die langer dan een decennium een hit zijn. Dergelijke prestaties zijn, per definitie, voorbehouden aan oudere muziek.</p>
<p>Dankzij de populaire Netfixserie</p>
<p>Stranger Things</p>
<p>is er nieuwe aandacht voor</p>
<p>Running up that Hill</p>
<p>van Kate Bush. Voor</p>
<p>RTV Noord</p>
<p>aanleiding om de vraag ‘Was de muziek vroeger beter?’ te stellen. Die vraagstelling is een valse vergelijking: ‘vroeger’ beslaat een lange (en steeds langere) periode. Tegenover vroeger staat ‘tegenwoordig’, een veel kortere periode. Zeggen dat er vroeger meer goede muziek gemaakt is dan tegenwoordig, is net zoiets als zeggen dat er meer mensen in Italië wonen dan in San Marino. Het is een open deur van jewelste, en kan zelfs misleidend zijn: de San Marinese bevolkingsdichtheid is bijna drie keer zo hoog als de Italiaanse.</p>
<p>Verder laat ons geheugen ons bij dit soort vergelijkingen vervelend in de steek:</p>
<p>herinneringen zijn geen feiten</p>
<p>, aldus mijn oud-collega Douwe Draaisma. Je onthoudt vooral de leuke dingen. Voor elk tijdloos nummer van Kate Bush, Queen of de Pet Shop Boys stond in de 80’s ook een nummer van bijvoorbeeld</p>
<p>The Reynold Girls</p>
<p>,</p>
<p>Mixed Emotions</p>
<p>, of</p>
<p>Paco</p>
<p>in de lijst. En als die namen u niks zeggen, onderstreept dat precies mijn punt. Vroeger was alles beter!</p>
<p>Casper Albers</p>
<p>is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/was-de-muziek-vroeger-beter-herinneringen-zijn-geen-feiten~bbbdbbbb/</guid>
      <pubDate>Wed, 15 Jun 2022 00:00:00 +00:00</pubDate>
    </item>
    <item>
      <title><![CDATA[De cijfers liegen niet. Als je pro-life bent dan ben je vóór het recht op abortus]]></title>
      <description><![CDATA[<p>Volgens uitgelekte berichten wil het Hooggerechtshof in de Verenigde Staten het federale recht op abortus afschaffen. Niet omdat na een democratische verkiezing de overheid besloot dit punt uit het verkiezingsprogramma om te zetten in een wet, maar omdat een team van negen rechters bestaande wetten anders ging interpreteren dan in de afgelopen</p>
<p>vijf decennia</p>
<p>. Nu heeft u natuurlijk geen statistiekcolumnist nodig om u te vertellen dat het gevaarlijk is om het lot van dergelijke mensenrechten in handen van de uitleg door slechts n = 9 personen te leggen.</p>
<p>Zeker omdat die negen personen geen representatieve afspiegeling van de bevolking vormen. De samenstelling van het Hooggerrechtshof hangt van politieke spelletjes en toevallige overlijdensdata aan elkaar. Overlijdt een rechter wanneer de Republikeinen toevallig de meerderheid hebben, dan schuift het hof naar rechts; en bij de Democraten naar links.</p>
<p>In het huidige, met name door Republikeinen gevulde, Hooggerechtshof zitten met name zwaar conservatieve rechters. De gemiddelde Amerikaan wordt hiermee niet vertegenwoordigd. De publieke opinie over abortus onder de Amerikaanse bevolking is echter al</p>
<p>decennialang verrassend stabiel</p>
<p>: een flinke meerderheid vindt dat dit legaal zou moeten zijn. Die meerderheid zie je bij vrouwen en mannen, stad en platteland, jong en oud, en bij elk opleidingsniveau. Zelfs onder bijna alle religies is hier steun voor: de evangelisten zijn de enige uitzondering.</p>
<p>De anti-abortusbeweging beweert dat zij gedreven is door de missie om het (ongeboren) leven te beschermen. Dat terwijl een groot deel van die groep, zowel in de VS als bijvoorbeeld de SGP hier, tegelijkertijd voor de doodstraf is. Die tegenstrijdigheid is al lange tijd bron van</p>
<p>wetenschappelijk onderzoek</p>
<p>. Die onderzoeken laten zien dat het deze mensen helemaal niet om pro-life te doen is, maar dat het doel is om de eigen moraal aan de ander op te dringen.</p>
<p>Collega-statisticus Ruben van Gaalen wees op</p>
<p>Twitter</p>
<p>op een recente studie waarin gemodelleerd werd wat in de Verenigde Staten de gevolgen zouden zijn van een abortusverbod. Door zo’n verbod komen circa 140 vrouwen te overlijden door complicaties bij de zwangerschap, dit komt boven op de sterfgevallen bij complicaties bij gewenste zwangerschappen.</p>
<p>En dat aantal houdt nog niet eens rekening met de extra gezondheidsrisico’s die alle niet-legale manieren tot abortus opleveren. In het nummer</p>
<p>Over Tijd</p>
<p>uit 1977 beschrijft Annie M.G. Schmidt tientallen van dergelijke mogelijkheden (‘Achter op de motor rijden, over hobbelige keien. Aldoor van de trap afglijden, op je billen, tree voor tree, honderd keren naar benee’): stuk voor stuk gezondheidsrisico’s voor de vrouw. Een abortusverbod leidt ook tot extra zelfdodingen: in</p>
<p>El Salvador</p>
<p>, waar zelfs abortus na verkrachting verboden is, plegen honderden tienermeiden per jaar zelfmoord omdat ze niet zwanger van hun verkrachter willen zijn.</p>
<p>De cijfers liegen niet. Als je pro-life bent dan ben je voor het recht op abortus.</p>
<p>Daarnaast: de efficiëntste manier om abortussen tegen te gaan, is</p>
<p>investeren in het tegengaan van ongewenste zwangerschappen</p>
<p>. Armoedebestrijding, seksuele voorlichting en actiever beleid tegen misbruik en verkrachting. Alle studies laten zien dat die aanpak de statistieken van legale en illegale abortussen het meest omlaag brengt.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/de-cijfers-liegen-niet-als-je-pro-life-bent-dan-ben-je-voor-het-recht-op-abortus~b7bbffb4/</guid>
      <pubDate>Wed, 11 May 2022 00:00:00 +00:00</pubDate>
    </item>
    <item>
      <title><![CDATA[Roep om opendraaien Groningse gaskraan gebaseerd op slechte peiling én slechte rekensom]]></title>
      <description><![CDATA[<p>We moeten van het gas af. Niet alleen vanwege het klimaat maar nu ook vanwege de oorlog. Het Europees Parlement heeft afgelopen week opgeroepen tot een ban op Russisch gas. Omdat we niet van de een op de andere dag kunnen stoppen met gas groeit de roep om toch maar de</p>
<p>Groningse gaskraan weer open te draaien</p>
<p>.</p>
<p>Helaas is die roep deels gebaseerd op een slechte peiling en op een slechte rekensom.</p>
<p>Het gaat om een peiling van het</p>
<p>Dagblad van het Noorden</p>
<p>van 5 maart, waaruit zou blijken dat ruim zes op de tien Groningers de gaskraan wel open willen als dat Poetin dwarsboomt. Die peiling is op</p>
<p>sociale media</p>
<p>en in buitenlandse</p>
<p>media</p>
<p>al gedebunkt, maar het kan geen kwaad die boodschap hier te herhalen. Die peiling had alle reguliere problemen rond internetpeilingen, zoals gebrek aan representativiteit. Ongeveer gelijktijdig met deze peiling deed</p>
<p>I&O Research</p>
<p>hetzelfde onderzoek, maar dan methodologisch beter. Zij vonden dat slechts 42 procent van de Groningers de gaskraan open wil – een stuk minder dus.</p>
<p>Een andere valkuil bij de peiling is dat gevraagd werd of men vond dat de gaskraan open moest als dat veilig kon. Het Staatstoezicht op de Mijnen was hier enkele dagen later helder over: het kan niet veilig. De peiling ging dus uit van een ongeldige premisse. Een peiling met de vraag ‘Gaswinning kan niet veilig, zullen we het toch doen?’ zal ongetwijfeld minder voorstanders hebben.</p>
<p>Ook in de vervolgstap gaat het fout: laten we Groningers ruimhartig compenseren, dan kan de kraan wel open, toch? Klinkt aannemelijk, maar is onbetaalbaar. Die compensatie is duurder dan je denkt. Van Groningen heerst het beeld dat de provincie bestaat uit uitgestorven vlakten met hier en daar een boerderij. Dat terwijl Groningen juist het dichtstbevolkte aardgaswinningsgebied ter wereld is. In het gebied waar het Instituut Mijnbouwschade Groningen schade vergoedt, wonen zo’n 590 duizend mensen. De NAM hanteert wat beperktere grenzen, maar wijst nog steeds een gebied aan met 193.192 huizen.</p>
<p>Alleen al het inventariseren van bevingsschade kost gemiddeld</p>
<p>50 duizend euro per woning</p>
<p>(!). Zonder nog maar één reparatie uit te voeren, kost het inspecteren van alle huizen alleen al tien miljard. Kortom: ruimhartige compensatie maakt dit gas onbetaalbaar.</p>
<p>Daarnaast groeit de duur tussen schade en oplossing: inmiddels moet men gemiddeld</p>
<p>280 dagen</p>
<p>wachten voordat een schademelding afgehandeld wordt. Nog meer winning is nog meer schade is nog langer wachten. En juist het lange wachten en de onzekerheid leiden tot</p>
<p>gezondheidsrisico’s</p>
<p>bij de bewoners.</p>
<p>Hoe het trouwens wel goedkoper kan: vertrouw de burger. Tot nu toe is bij</p>
<p>94 procent</p>
<p>van de afgehandelde vragen smartegeld toegekend. In plaats van elk dossier te behandelen en duizenden euro’s in adviseurs te steken, kun je ook gewoon iedereen in het gebied dat smartegeld geven, dat komt per saldo goedkoper uit.</p>
<p>Vanzelfsprekend moeten we zo snel mogelijk stoppen met Russisch gas. Mogelijk is het daarom nodig om de gaskraan tijdelijk open te draaien. Maar laten we dat debat dan wel op basis van de juiste cijfers voeren.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/roep-om-opendraaien-groningse-gaskraan-gebaseerd-op-slechte-peiling-en-slechte-rekensom~b55e1eaa/</guid>
      <pubDate>Wed, 13 Apr 2022 00:00:00 +00:00</pubDate>
    </item>
    <item>
      <title><![CDATA[Jan, Peter, Hans, Henk: de meestvoorkomende voornamen bij deze raadsverkiezingen waren korte mannennamen]]></title>
      <description><![CDATA[<p>Door de oorlog kregen ze dit jaar minder aandacht dan andere jaren, maar er waren deze week gemeenteraadsverkiezingen. In aanloop naar de verkiezingen zag je in de media de kopstukken van de landelijke partijen de aandacht naar zich toe trekken. Rutte bij</p>
<p>Jinek</p>
<p>, alle lijsttrekkers bij het Radio 1-verkiezingsdebat, Baudet bij RT. Heel nuttig was dit niet, want op een enkele populist na was geen van de 225 Eerste en Tweede Kamerleden kandidaat bij de gemeenteraadsverkiezingen.</p>
<p>Over vier jaar zal het niet anders zijn. Iedereen kan in regionale media – krant, televisiezender, websites – informatie over de eigen verkiezingen vinden, maar toch maken NOS, RTL en de landelijke partijen er een happening van met debatten tussen niet-kandidaten. De oplossing is simpel: spreid de 352 gemeenteraadsverkiezingen. Ik mocht vorige keer, samen met de inwoners van een klein aantal andere herindelingsgemeenten, apart stemmen. Het bleef heerlijk rustig. Houd elk kwartaal verkiezingen in 22 gemeenten, en het landelijke mediacircus is voorbij.</p>
<p>Soms ging het in de verkiezingscampagne wel over gemeentelijke thema’s. Dat is an sich nog geen recept voor succes. Zo hingen in Hengelo posters van Forum voor Democratie met de oproep ‘stem Femke weg’. Helaas voor de postermaker: de Hengelose kiezer bepaalt niet wie de burgemeester van Amsterdam is.</p>
<p>Wat wel op de poster had kunnen staan, is ‘stem Jan weg’. Die zit namelijk wel in de Hengelose gemeenteraad. Twee keer zelfs. Landelijk waren er</p>
<p>liefst 1377 Jannen kandidaat voor de raad</p>
<p>, gevolgd door 773 Peters en 751 Hansen. De rest van de top-10 van meestvoorkomende namen van gemeenteraadskandidaten bestond ook uit mannen. Net als de rest van de top-50. De eerste vrouw, Karin, staat pas op plek 52.</p>
<p>Hoewel mannen oververtegenwoordigd zijn in de raad –</p>
<p>amper eenderde is vrouw</p>
<p>volgens onderzoek van stichting Stem op een Vrouw – is die 52ste plek verrassend laag. Behalve door de genderongelijkheid komt dit ook doordat bij mannen minder variatie in voornamen zit. Het gemiddelde raadslid is</p>
<p>ruim 50 jaar oud</p>
<p>. Kijken we naar de meestgegeven babynamen uit</p>
<p>1970</p>
<p>, dan zien we dat 63 procent van de de jongens een ‘top-100-naam’ heeft gekregen tegenover slechts 55 procent van de meisjes. Zo’n 7 procent van de jongens had zelfs een naam die vaak tot roepnaam Jan leidt (Johannes, Jan, Johan). Dat percentage is ruim het dubbele van de populairste meisjesnaam, Maria.</p>
<p>Vrouwennamen zijn dus diverser dan mannennamen. De meestvoorkomende vrouwennaam komt, zowel absoluut als relatief, minder vaak voor dan de meestvoorkomende mannennaam. Als we willen dat er meer vrouwen in de raad komen is de oplossing simpel: stem op een vrouw.</p>
<p>Willen we echter dat de top-10 met meestvoorkomende raadsnamen voor de helft uit vrouwen bestaat, dan zouden de gemeenteraden voor ongeveer tweederde met vrouwen gevuld moeten worden. Iets om te overdenken voor de verkiezingen van 2026.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/jan-peter-hans-henk-de-meestvoorkomende-voornamen-bij-deze-raadsverkiezingen-waren-korte-mannennamen~bf346e8f/</guid>
      <pubDate>Wed, 16 Mar 2022 00:00:00 +00:00</pubDate>
    </item>
    <item>
      <title><![CDATA[Kansrekening in rechtszaken, dat gaat helaas vaak fout]]></title>
      <description><![CDATA[<p>85 procent. Dat was het ‘waarschijnlijkheidspercentage’ dat in het boek</p>
<p>Het verraad van Anne Frank</p>
<p>gehangen werd aan de mogelijkheid dat de notaris de verrader was. In het boek zelf wordt niet duidelijk waar die 85 procent vandaan komt en hoe die geïnterpreteerd moet worden, maar uit onderzoek van</p>
<p>NRC</p>
<p>blijkt dat het percentage op drijfzand is gebaseerd.</p>
<p>Het onderzoek naar het verraad is inmiddels vanuit elke denkbare hoek terecht onderuitgehaald. Dat benadrukt het belang van</p>
<p>peer review</p>
<p>in de wetenschap: laat je werk eerst door wat onafhankelijke collega’s lezen voordat je jouw bevindingen aan de grote klok hangt – dat scheelt de nodige ophef en afgang .</p>
<p>Zodra kansrekening gebruikt wordt bij de vraag of iemand schuldig is, gaat het helaas veel vaker fout, vooral in rechtszaken. Wellicht komt het doordat het begrip ‘bewijs’ in judirische context een andere interpretatie heeft dan in een statistische context. Wellicht ook omdat er in de Nederlandse bacheloropleidingen rechtsgeleerdheid geen aandacht is voor het aanleren van de vaardigheid om kwantitatieve informatie te wegen.</p>
<p>In Nederland is het bekendste voorbeeld van een statistische dwaling in een rechtzaak de zaak Lucia de Berk. Deze verpleegkundige werd in 2003 tot levenslang veroordeeld voor meerdere moorden. Dit mede op basis van de berekende kans ‘1 op 342 miljoen’ dat een onschuldige verpleegkundige bij zoveel sterfgevallen betrokken was: zo klein, dat kan geen toeval zijn was de redenatie. Bij nieuwe berekeningen door</p>
<p>sommige van de beste statistici van ons land</p>
<p>, werd die kans echter gigantisch veel groter, tot wel 1 op 9. Niet alleen werden in de originele berekening statistische fouten gemaakt, ook werden alle opvallende gebeurtenissen op de ziekenhuisafdeling automatisch aan De Berk toegeschreven. In hoger beroep werd De Berk vrijgesproken, maar niet voordat ze al jarenlang onterecht had vastgezeten.</p>
<p>De zaak De Berk had veel overeenkomsten met die rond</p>
<p>Sally Clark</p>
<p>, een paar jaar eerder. Deze Engelse advocate werd onterecht veroordeeld voor de moord op haar twee kinderen. De (foutief berekende) kans van 1 op 73 miljoen dat beide kinderen door wiegedood waren overleden, was de basis voor de veroordeling.</p>
<p>Wie denkt dat de rechtspraak zou leren van haar fouten, komt bedrogen uit. In 2014 werd de Italiaanse verpleegkundige Daniela Poggiali opgepakt vanwege de verdenking van moord op tientallen patiënten. Ook hier leverde een rekensom een superkleine kans op, als antwoord op de vraag ‘hoe groot is de kans dat bij een onschuldige verpleegkundige er ontzettend veel patiënten toevallig tijdens haar dienst overlijden?’ Nieuwe</p>
<p>berekeningen</p>
<p>, door dezelfde statistici als bij Lucia de Berk, werden in 2015 door de rechter terzijde geschoven. Het genuanceerde wetenschappelijke taalgebruik werd niet begrepen. Pas na langslepende juridische procedures werd Poggiali een half jaar geleden eindelijk vrijgesproken.</p>
<p>De Berk, Clark, Poggiali. In alle drie deze gevallen ging het mis doordat zogenaamde ‘voorwaardelijke kansen’ door zelfbenoemde experts verkeerd berekend en door de rechter verkeerd geïnterpreteerd werden en doordat nieuwe berekingen door de rechter als academisch geneuzel terzijde werd geschoven. Om toekomstige dwalingen te voorkomen, stel ik voor dergelijke kansen voortaan steevast door een gekwalicifeerde onafhankelijke deskundige te laten checken, voordat tot een eventuele veroordeling wordt overgegaan.</p>
<p>Casper Albers is hoogleraar statistiek aan de Rijksuniversiteit Groningen</p>]]></description>
      <guid>https://volkskrant.nl/wetenschap/kansrekening-in-rechtszaken-dat-gaat-helaas-vaak-fout~bb5e6b61/</guid>
      <pubDate>Wed, 16 Feb 2022 00:00:00 +00:00</pubDate>
    </item>
    <item>
      <title><![CDATA[Een peperdure Rembrandt naar Amsterdam, afvalwater dumpen in Drenthe]]></title>
      <description><![CDATA[<p>Afgelopen week was bij de NPO de vierdelige documentaire</p>
<p>Reference Man</p>
<p>te zien. Presentatrice Sophie Frankenmolen liet zien dat in tal van situaties, zoals het testen van de veiligheid van auto’s en medische onderzoeken, uitgegaan wordt van een standaardpersoon. Doorgaans een witte man van zo’n 1,75 meter en circa 80 kilo. En dat is niet</p>
<p>zonder gevolgen</p>
<p>voor mensen die niet aan die norm voldoen.</p>
<p>Als je enkele selecties maakt, bijvoorbeeld ‘mannen’ en ‘ongeveer 1,75 meter’ lijkt het op het eerste gezicht dat die standaardpersoon nog steeds best een flink deel van de bevolking representeert, maar dat valt tegen: als je op drie aspecten de bevolking in tweeën deelt, heb je al acht combinaties. Zo’n standaardpersoon zou dan mogelijk slechts 12,5 procent van de bevolking vertegenwoordigen.</p>
<p>Doordat we steeds dezelfde standaardpersoon gebruiken, zijn het steeds dezelfden die hier van profiteren en ook dezelfden die er de meeste last van hebben. Dat de een geluk en de ander pech heeft is het probleem niet, dat geluk en pech niet rouleren over ons allen maar steeds op dezelfde plek landen wel. Het is alsof de postcodeloterij elke keer op postcode 1234AB valt.</p>
<p>De oplossing is simpel: neem niet elke keer dezelfde standaardpersoon, maar varieer. Waar het kan, kun je ook met meerdere standaardpersonen tegelijk werken: zo worden koopkrachtplaatjes na Prinsjesdag steevast</p>
<p>doorgerekend</p>
<p>voor een groot aantal ‘standaardhuishoudens’.</p>
<p>Het gaat mis doordat er vaak keuzes worden gemaakt zonder de context in de gaten te houden. Zou je elf voetballiefhebbers een suggestie laten doen voor een speler voor het Nederlands elftal, dan kun je zomaar met een team met acht spitsen opgezadeld zitten. Het is dus niet voor niks dat we elftallen niet op deze manier samenstellen: daar is expliciet ook voor het team en variatie in vaardigheden gekozen.</p>
<p>Maar bij veel belangrijkere keuzes pakken we het wel zo aan. Als ergens in Nederland iets moois moet worden gebouwd, kiezen we daar de Randstad voor uit, en de vervelende dingen doen we ‘in de regio’. Bij een individuele keuze best verdedigbaar: bijna de helft van ons woont in dat geconcentreerde gebied, dus zijn er veel mensen die profijt hebben van dat moois in Utrecht of Amsterdam. Maar als keer op keer die keuze gemaakt wordt, gaat het fout.</p>
<p>Aardbevingsprovincie Groningen moet het kinderhartchirurgiecentrum sluiten. De NAM gaat na Twente nu Drenthe gebruiken om</p>
<p>afvalwater</p>
<p>te dumpen. Zeeland kreeg toch geen marinierskazerne.</p>
<p>Tegelijkertijd komt de nieuwe peperdure Rembrandt in Amsterdam te hangen. De Randstad profiteert bovengemiddeld veel van het</p>
<p>Nationaal Groeifonds</p>
<p>. Van alle aardgasbaten is</p>
<p>bijna 90 procent</p>
<p>(!) in de Randstad geïnvesteerd. Doordat bij elke keuze geen rekening wordt gehouden met die context, treedt massale scheefgroei op.</p>
<p>Dit patroon zien we niet alleen bij individuen en regio’s, maar ook bij generaties. Jongeren worden met de gevolgen van de klimaatcrisis opgezadeld. Jongeren moesten de grootste offers brengen in de coronapandemie. En jongeren worden opgescheept met de</p>
<p>rekening van Rutte IV</p>
<p>.</p>
<p>Dit patroon is alleen te doorbreken als beleidsmakers het grotere plaatje willen zien. Het is onoverkomelijk – en geen probleem – dat bij maatregelen de ene groep meer profiteert dan de andere. Zolang bij een volgende maatregel maar een ander aan de beurt is. Laten we hopen dat Rutte IV zijn motto ‘Omzien naar elkaar’ niet (weer) interpreteert als ‘Omzien naar de standaardpersoon’.</p>
<p>Casper Albers is hoogleraar statistiek aan de Rijksuniversiteit Groningen.</p>]]></description>
      <guid>https://volkskrant.nl/wetenschap/een-peperdure-rembrandt-naar-amsterdam-afvalwater-dumpen-in-drenthe~b578d793/</guid>
      <pubDate>Wed, 19 Jan 2022 00:00:00 +00:00</pubDate>
    </item>
    <item>
      <title><![CDATA[‘Weet je waar ‘omicron’ voor staat?’ Alleen in cartoons plaatst het kwade genie geheime codes in zijn werk]]></title>
      <description><![CDATA[<p>‘Delta omicron’ is een anagram van ‘media control’! De eerste besmetting met de omikronvariant in het Verenigd Koninkrijk volgt precies 666 dagen na de eerste besmetting met de alfavariant (666 is het Getal van het Beest!).</p>
<p>Met dergelijke ontmaskeringen hebben Forumlanders, Moederharters en andere complotaficionado’s (naar eigen zeggen) bewezen dat corona niks anders is dan een geplande actie van de Elite om het Volk kapot te maken. Zelfs de oververtegenwoordiging van gymnasiasten bij de FvD-Kamerfractie kon niet voorkomen dat ook de (evident onzinnige) claim dat ‘omicron’ Grieks is voor ‘het einde der tijden’</p>
<p>viral ging</p>
<p>.</p>
<p>Maar bewijst dit ook iets? Natuurlijk niet. Ten eerste: alleen in cartoons als</p>
<p>Batman</p>
<p>en</p>
<p>Scooby Doo</p>
<p>plaatst het kwade genie moedwillig geheime codes in zijn werk (die uiteindelijk tot zijn ontmaskering leiden). In de echte wereld proberen mensen hun misdaden juist te verbloemen.</p>
<p>Daarnaast is ‘delta omicron’ ook een anagram van ‘</p>
<p>erotic almond</p>
<p>’ (geen idee welk complot dat impliceert, suggesties kunnen naar de redactie gestuurd worden). En er zijn een kleine tweehonderd landen met een ander aantal dagen tussen beide specifieke besmettingen dan 666, maar die worden gevoeglijk genegeerd door de complotdenkers.</p>
<p>Covid-19 is er pas een jaar of twee, mensen die op zoek gaan naar verborgen boodschappen zijn van alle tijden. Al eeuwenlang wordt gezocht naar verborgen boodschappen in de Bijbel. Door op een willekeurige plek in het boek te beginnen en steevast een vast aantal letters over te slaan, kan een bepaalde code gegenereerd worden. (Zo zit in ‘oormijt’ het OMT verborgen wanneer je alleen de letters op de even posities telt; en er voor het gemak vanuit gaat dat de digraaf ij als een letter telt). Als je maar genoeg varianten uitprobeert van startletter en aantal letters overslaan, vind je vanzelf soms een echt woord in die letterbrij. En de Bijbel is natuurlijk een flink boekwerk, dus met een beetje speurwerk is een woord als ‘vaccin’ of ‘complot’ wel samen te stellen.</p>
<p>Dat bewijst natuurlijk niet dat er inderdaad een verborgen boodschap in de tekst staat, het bewijst hooguit dat de ontdekker te veel vrije tijd heeft. Niet alleen mensen die hun onderzoek doen op Facebook zijn tot dit soort</p>
<p>analyses</p>
<p>te verleiden. In 1994 publiceerde een hoogstaand statistisch tijdschrift analyses van het bijbelboek Genesis. Deze, op het oog degelijke, analyses zouden sterk bewijs laten zien voor bovengemiddeld veel verstopte woorden in de tekst.</p>
<p>Wat bleek: bij een</p>
<p>latere heranalyse</p>
<p>bleef niks van hun resultaten overeind. In de analyses uit 1994 was een aantal keuzen gemaakt die ‘toevallig’ tot het sterke bewijs leidden (zoals ‘telt de ‘ij’ als een of twee letters?’). Bij de heranalyse werd aangetoond dat een willekeurige seculiere tekst van dezelfde omvang evenveel verborgen woorden had als Genesis: weg was de statistische significantie.</p>
<p>Hier en daar de analyses in een gewenste richting masseren komt vaak voor, ook in serieuze wetenschap. Dit leidt tot resultaten die de onderzoekers graag willen zien, in plaats van tot resultaten die de werkelijkheid weergeven. De beste manier om dergelijk wangedrag tegen te gaan is</p>
<p>volledige openheid</p>
<p>eisen: de complete dataset en onderbouwing van de gekozen keuzes in de analyse moeten openbaar zijn. Dat maakt de wetenschap beter verifieerbaar en daarmee betrouwbaarder. Bijkomend voordeel: geheime documenten zijn de natte droom van elke complotdenker – open science ontneemt ze dat plezier.</p>
<p>Casper Albers is hoogleraar statistiek aan de Rijksuniversiteit Groningen.</p>]]></description>
      <guid>https://volkskrant.nl/wetenschap/weet-je-waar-omicron-voor-staat-alleen-in-cartoons-plaatst-het-kwade-genie-geheime-codes-in-zijn-werk~b5eaa5ff/</guid>
      <pubDate>Tue, 14 Dec 2021 00:00:00 +00:00</pubDate>
    </item>
  </channel>
</rss>
