<?xml version="1.0" encoding="utf-16"?>
<rss version="2.0">
  <channel>
    <title><![CDATA[Eetwaar]]></title>
    <link>https://www.nrc.nl/rubriek/eetwaar/</link>
    <description><![CDATA[Eetwaar]]></description>
    <item>
      <title><![CDATA[Kalverliefde is...]]></title>
      <description><![CDATA[<p>Sommige mensen kappen spontaan met zuivel als ze ontdekken dat een koe elk jaar een kalf moet krijgen om melk te geven, dat het kalf meestal binnen een paar dagen bij de koe vandaan gehaald wordt en na 25 à 40 weken geslacht wordt. De melk van drie bioboeren die hun kalveren langer  bij de koe houden (niet duidelijk is hoe lang precies), wordt nu verkocht als Kalverliefde, in zoetroze verpakking. Oogt sympathiek, is beter voor de kalveren, maar wat échte kalverliefde is, daarover zal een veganist anders denken. Het wachten is op de eerste havermelkfabrikant die Kalverliefde op de markt brengt.

		
Nieuwsbrief

		NRC Eten & Gezondheid
	

		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://www.nrc.nl/nieuws/2022/10/13/kalverliefde-is-a4144925</guid>
      <pubDate>Thu, 13 Oct 2022 00:00:00 +00:00</pubDate>
    </item>
    <item>
      <title><![CDATA[Fanta heeft een strikvraag voor je]]></title>
      <description><![CDATA[<p>Via de QR-code op de roze What The Fanta kom je terecht in  een soort 
Wie is de Mol
, met als ‘mol’ de vrucht die achter het vraagteken op  de verpakking zit. Hoewel niet duidelijk is wat er te winnen valt, behalve erachter komen waar die mierzoete smaak vandaan komt. Lijkt trouwens wel een beetje op de  strikvraag van de leraar scheikunde, want welke vrucht je ook kiest, het echte  antwoord is dat de smaak uit het laboratorium komt. Maar het gewenste antwoord zal wel niet zijn wat gewoon in de ingrediëntenlijst staat: zoete aardappel, wortel en kers.

		
Nieuwsbrief

		NRC Eten & Gezondheid
	

		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://www.nrc.nl/nieuws/2022/10/07/strikvraag-a4144205</guid>
      <pubDate>Fri, 7 Oct 2022 00:00:00 +00:00</pubDate>
    </item>
    <item>
      <title><![CDATA[Kip is kip, vis is vis]]></title>
      <description><![CDATA[<p>Als je denkt: de plantaardige tonijn is aan de zure kant, de kip-samba te zoet en de kip-kerrie te ananassig, dan weet je ook: het gáát bij Johma-salades helemaal niet om het vlees, het gaat om de saus. Daar ging het altijd al om. Er zijn nu drie smaken die 100 procent plantaardig zijn, maar die toch precies hetzelfde heten en smaken als de vlees/visvariant, met ook nogal vlezige plaatjes. Ach nou ja, hoe erg is dat? In kip en tonijn proef je net zoveel kip en tonijn als in kip en tonijn. Vlees, vis of vegan: Johma is Johma. 

		
Nieuwsbrief

		NRC Eten & Gezondheid
	

		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://www.nrc.nl/nieuws/2022/09/22/kip-is-kip-vis-is-vis-a4142681</guid>
      <pubDate>Thu, 22 Sep 2022 00:00:00 +00:00</pubDate>
    </item>
    <item>
      <title><![CDATA[Likeur in de yoghurt, een plakkerige combi]]></title>
      <description><![CDATA[<p>Zuivelhoeve en Boer’n yoghurt klinkt nogal authentiek. Althans, dat zal de bedoeling zijn geweest. Welke marketeer zou  dan bedacht hebben om er Licor 43 bij te doen? Of eigenlijk: om er een plaatje van die Spaanse likeur op te zetten, want in de ingrediëntenlijst vind je het, afgezien van  wat alcohol, niet terug.  Er zijn meer merken die het 1+1=3-principe hanteren. Denk aan Milka + Oreo, of Nescafé + Amaretto. Maar naast alle setjes in het schap is yoghurt met plakkerige gelei  toch een minder geslaagd huwelijk. Kijken hoelang het standhoudt.

		
Nieuwsbrief

		NRC Eten & Gezondheid
	

		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://www.nrc.nl/nieuws/2022/09/15/plakkerig-setje-a4141861</guid>
      <pubDate>Thu, 15 Sep 2022 00:00:00 +00:00</pubDate>
    </item>
    <item>
      <title><![CDATA[Pakketjes tegen de verspilling]]></title>
      <description><![CDATA[<p>In supermarkten wordt  
1,6 procent 
 van het voedsel verspild. Weinig? Het zijn miljoenen kilo’s die vaak nog prima te eten zijn, maar  de houdbaarheidsdatum naderen of uit het assortiment gaan. Albert Heijn heeft nu ‘overblijverspakketten’: vega, bakkerij of een verrassing, voor een derde van de  prijs. Je kunt zeggen dat AH verspilling aan de achterkant moet oplossen of  dat houdbaarheidsdata soepeler moeten, maar deze dozen zijn  wel dapper, want supermarkten houden niet van ouwe meuk in de zaak en concurrentie met de beste prijs. Nu de klant nog. Want het meeste eten verspillen we thuis.

		
Nieuwsbrief

		NRC Eten & Gezondheid
	

		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://www.nrc.nl/nieuws/2022/09/08/niks-mis-mee-a4141039</guid>
      <pubDate>Thu, 8 Sep 2022 00:00:00 +00:00</pubDate>
    </item>
    <item>
      <title><![CDATA[Una specie di cracker]]></title>
      <description><![CDATA[<p>De bakkers van Bolletje in Almelo gaan met hun tijd mee. „Iets met Italië!”, riep iemand. „Iets met crackers!” En nu zijn er Bolletje-crackers die ciabatta heten. Er staan tomaatjes op de doos, maar in de crackers zitten tomatenpuree en gedroogde stukjes. Je kunt moeilijk zeggen dat hier klassiek Italiaans erfgoed wordt verkracht: het Italiaanse ‘pantoffel’-brood is ook maar een marketingdingetje uit de jaren tachtig. Maar met het origineel hebben deze droge toastjes niks te maken, het lijkt zelfs niet op geroosterde ciabatta. Voor cracker hebben Italianen trouwens ook gewoon een woord: 
cracker.

		
Nieuwsbrief

		NRC Eten & Gezondheid
	

		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://www.nrc.nl/nieuws/2022/06/23/una-specie-di-cracker-a4134340</guid>
      <pubDate>Thu, 23 Jun 2022 00:00:00 +00:00</pubDate>
    </item>
    <item>
      <title><![CDATA[Fris tot het lauw is]]></title>
      <description><![CDATA[<p>Pils is uit. Speciaal bier is in. Koud bier is in. Zomerdrankjes zijn in. Alcoholvrij bier is in. Calorie-arme drankjes zijn in. Vrouwen en twintigers waren altijd al in, als doelgroep. En dat levert nu Heineken Silver op. Een pilsje dat zijn frisse imago moet ontlenen aan het feit dat het gelagerd is op -1 graad celcius. 
Intussen maakt 4 procent alcohol en 35 kilocalorieën per 100 ml  dit pilsje niet noemenswaardig veel frisser dan  een gewoon Heineken-pilsje (5 procent, 42 kcal). En ijskoud lageren klinkt superfris, maar als je het maar lang genoeg in de zon zet, drink je alsnog lauwe pis. 

		
Nieuwsbrief

		NRC Eten & Gezondheid
	

		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://www.nrc.nl/nieuws/2022/06/10/fris-tot-het-lauw-is-a4132953</guid>
      <pubDate>Fri, 10 Jun 2022 00:00:00 +00:00</pubDate>
    </item>
    <item>
      <title><![CDATA[Diepvriesrol]]></title>
      <description><![CDATA[<p>De eigenaar van No Fairytales presenteert haar diepvriesburrito’s graag als het gezonde, lekkere alternatief voor een pizzaburger, een broodje pizzavulling. Nogal makkelijk om die wedstrijd te winnen. De gevulde deegrol krijgt   Nutri-score A,  omdat er meer groenten en vezels in zitten dan in een pizza. Zo oogt-ie ook meteen gezond in de voedselwoestijn die het diepvriesvak is. Maar leg ’m thuis naast een burrito met zelfgemaakte vulling en dan blijkt het ineens best een plakkerige, zoete, slappe hap. Nul ‘bite’ en nogal  klein voor een maaltijd. Toch niet echt het sprookje waarop we gehoopt hadden. 

		
Nieuwsbrief

		NRC Eten & Gezondheid
	

		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://www.nrc.nl/nieuws/2022/05/25/diepvriesrol-a4127752</guid>
      <pubDate>Wed, 25 May 2022 00:00:00 +00:00</pubDate>
    </item>
    <item>
      <title><![CDATA[Borrelplanknootjes]]></title>
      <description><![CDATA[<p>Als je niet van borrelnootjes houdt, kun je  weinig zeggen over de smaak, behalve of de aroma’s in het krokante laagje te herkennen zijn  als de smaak op de verpakking. Maar mogen we  dan  wel iets zeggen over de naam? ‘Borrel plankje kaas & mosterd’. Zijn dit houtgelagerde nootjes? Moet je ze  uitstrooien op een plank? Duyvis zegt: ‘Een typisch Nederlandse borrelplank is pas compleet met borrelnootjes’. Aha. Dus het nootje dat in de jaren 50  door Go Tan uit Indonesië naar Nederland werd gehaald past nu perfect naast de brie uit Frankrijk en chorizo uit Spanje. Typisch Nederlands, inderdaad.

		
Nieuwsbrief

		NRC Eten & Gezondheid
	

		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://www.nrc.nl/nieuws/2022/05/21/borrelplanknootjes-a4124815</guid>
      <pubDate>Sat, 21 May 2022 00:00:00 +00:00</pubDate>
    </item>
    <item>
      <title><![CDATA[Het leed dat omeletplakje heet]]></title>
      <description><![CDATA[<p>Vleesproducenten gaan met hun tijd mee en ook Stegeman (sinds 1858) maakt 
sinds een paar jaar
 vegetarisch broodbeleg. Het nieuwste: omeletplakjes. Voor wie ‘niet altijd zin en tijd heeft om het zelf klaar te maken’. In de smaken Spaans, Italiaans en boerenomelet. Anders dan de omelet die we zelf bakken, in twee minuten, is deze taai, hard en met allerlei ingrediënten waar je zelf nooit op zou komen.  Aardappelzetmeel? Dextrose? In een omelet? Iets tragisch heeft het intussen wel. Dat je als worstmaker  164 jaar moet worden om de omelet opnieuw uit te vinden en dan op de proppen komt met een paar gekruide steunzooltjes voor 2 euro. 

		
Nieuwsbrief

		NRC Eten & Gezondheid
	

		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://www.nrc.nl/nieuws/2022/05/11/omeletleed-a4124050</guid>
      <pubDate>Wed, 11 May 2022 00:00:00 +00:00</pubDate>
    </item>
  </channel>
</rss>
