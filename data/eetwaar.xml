<?xml version="1.0" encoding="utf-16"?>
<rss version="2.0">
  <channel>
    <title><![CDATA[Eetwaar]]></title>
    <link>https://www.nrc.nl/rubriek/eetwaar/</link>
    <description><![CDATA[Eetwaar]]></description>
    <item>
      <title><![CDATA[Plan B voor roerei]]></title>
      <description><![CDATA[<p>De beste eieren komen van planten, zeggen ze zelf. Plant B maakt ‘plant based egg’  op basis van lupine. Als plan B voor het paasontbijt. Een heel ei namaken is nog nooit iemand gelukt. Roerei is een begin. Maar dan zie je weer hoe geweldig een echt ei zich in de pan gedraagt. Dit lupinemengsel stolt niet zo mooi, is minder smeuïg en hapt wat stroef weg. Met boter in de pan en  mayo op brood is het best oké, maar zo schiet het natuurlijk niet op. Een gewoon ei (M) kost nu circa  40 cent. Een pakje Plant B, het equivalent van zo’n vier  eieren, kost 2,99 euro. Qua prijs is Plant B  in elk geval nog geen  plan B.    
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/04/05/plan-b-voor-roerei-a4161379</guid>
      <pubDate>Wed, 5 Apr 2023 10:23:45 +00:00</pubDate>
    </item>
    <item>
      <title><![CDATA[Zomerzoutjes]]></title>
      <description><![CDATA[<p>Tuc is kruimelen op de achterbank. Op het strand onderin je tas nog zes zanderige  koekjes vinden. Tuc is niet voor thuis, Tuc is voor plakkerige zomerdagen buiten. Nu zijn er Tuc Bake Rolls. Ze noemen het een innovatie, en dat is na 65 jaar Tuc  niet eens overdreven. Bake Rolls zijn zoute  toastjes met een gat erin. Het zou mooi zijn als ze  van overgebleven brood waren gebakken. En als je zou snappen waar dat gat vandaan komt en waarom het erin zit. Maar maakt het uit? Als het om Tuc gaat, zijn we conservatief. Bake Rolls zijn lekker, maar het zijn geen Tucjes.   
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/03/25/zomerzoutjes-a4160229</guid>
      <pubDate>Sat, 25 Mar 2023 10:23:45 +00:00</pubDate>
    </item>
    <item>
      <title><![CDATA[Identiteitsmelk]]></title>
      <description><![CDATA[<p>Melk is melk. Maar in het schap van de plantaardige drinks wil iedereen wat anders zijn. De nieuwste Alpro heet ‘This is not m*lk’, en wil op melk én op  Oatly lijken, afgaande op de typografie. De nieuwe haver- en sojadrinks van Campina willen vooral de bijna negenduizend melkveehouders van de zuivelcoöperatie niet in de gordijnen jagen. Campina maakt geen soja- en havermelk  om consumenten van dierlijk naar plantaardig te loodsen. Maar „omdat Nederlanders graag variëren”. En zo zoekt ieder merk de doelgroep en de  taal  die het meeste opleveren.   
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/03/16/identiteitsmelk-a4159527</guid>
      <pubDate>Thu, 16 Mar 2023 10:23:45 +00:00</pubDate>
    </item>
    <item>
      <title><![CDATA[Dropdevelopers]]></title>
      <description><![CDATA[<p>Productontwikkelaar bij een dropfabrikant, wat een droombaan moet dat zijn. Van iets dat altijd hetzelfde blijft, telkens weer iets nieuws maken. Niks geen ingewikkeld smaakonderzoek maar gewoon lekker met de benen omhoog brainstormen. En dan inspelen op de ontwikkelingen in de samenleving! Jongens, wat doen we in de categorie betaalmiddelen? Muntdrop en salmiakriksen hadden we al. Maar wie weet nog wat een riks is? Dan ook pinpassen, grof geld, zakgeld en steekpenningen! Alleen de bitcoins ontbreken nog. Gratis tip. Doe ermee wat je wilt, Klene. 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/03/08/dropdevelopers-a4158945</guid>
      <pubDate>Wed, 8 Mar 2023 10:23:45 +00:00</pubDate>
    </item>
    <item>
      <title><![CDATA[Wat vindt Popeye?]]></title>
      <description><![CDATA[<p>Bij het Knorr-kraampje voor de supermarkt werd  spinaziepasta uitgedeeld. Wat je proefde was niet helemaal duidelijk. Waarschijnlijk  pesto, niet de penne. Maar het was in elk geval supergezond, volgens de Knorr-medewerker. Want er zat 30 procent groente in. Niet zoals we thuis verse spinazie bij de pasta doen, maar in het deeg, met ook nog wat linzenbloem. Minder tarwe dus, meer groente. Wat er overblijft van alles wat verse spinazie gezond maakt als je die gepureerd in pastadeeg stopt, weet niemand. En ‘bron van eiwit’, zoals ze zeggen?   In gewone penne zit net zoveel.  
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/02/23/wat-vindt-popeye-a4157799</guid>
      <pubDate>Thu, 23 Feb 2023 10:23:46 +00:00</pubDate>
    </item>
    <item>
      <title><![CDATA[Nee, dit is geen tonijn, zegt ook de kat]]></title>
      <description><![CDATA[<p>Als je vervangers vergelijkt met vis, vallen de plantaardige varianten vaak  tegen. Daarom proefden we geen  vis en vegan naast elkaar, maar kochten we  twee blikjes ‘visvrije’ tonijn: van Princes (van tarwe, 140 g, 2,99 euro) en Sea So Good (soja, 135 g, 2,89 euro). De kat begon luid mauwend te bedelen bij het openen. Die geur! Onwetende gasten vonden beide, aangemaakt met mayo, appel, selderij en  ui, best lekker op toast, maar het woord tonijn viel niet. Het onderlinge verschil was klein, maar het verschil met echte tonijn bleek toch weer te groot om  tonijn  te proeven. En de kat? Die haalde voor beide zijn neus op toen hij mocht proeven. 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/02/17/als-het-aan-de-kat-lag-a4157190</guid>
      <pubDate>Fri, 17 Feb 2023 10:23:46 +00:00</pubDate>
    </item>
    <item>
      <title><![CDATA[Nee, met Keukengoud is er nog niet meteen minder zout nodig]]></title>
      <description><![CDATA[<p>Zoals je een alcoholist niet blij maakt met een 0.0, zo krijg je zoutekauwen moeilijk aan een surrogaat. Verstegen noemt Tafelgoud en Keukengoud het nieuwe zout. Er zit nog een beetje zout in (18 en 16 procent), het verdwenen zout  wordt gecompenseerd met kruiden, specerijen, groenten en miso. Miso is een geweldige hartige smaakmaker. En ja, we weten heus wel dat we echt minder zout moeten. Maar toen de kabeljauw op tafel stond, gekruid met Keukengoud, grepen we toch weer naar de zoutpot. Junkiegedrag, inderdaad. Maar Keukengoud was nog niet de methadonbus waar we op wachtten. 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/02/09/zouteloos-a4156572</guid>
      <pubDate>Thu, 9 Feb 2023 10:23:46 +00:00</pubDate>
    </item>
    <item>
      <title><![CDATA[Mandarijnen mét blad te koop...maar waarom?]]></title>
      <description><![CDATA[<p>Ze zitten in een soort cadeaudoos, ze kosten 4 euro per kilo (normaal kost een kilo 2,79 euro) en ze heten bladmandarijnen. Dat klinkt op een gekke manier authentiek en zo moet het er waarschijnlijk ook uitzien: kijk mensen, echte mandarijnen, recht van de boom, het blad er nog aan! Maar waarom? Waarom blad vervoeren als je het nergens voor nodig hebt? Niet voor de smaak, niet voor de houdbaarheid, alleen voor het oog. Dat blad kun je ook uit de tuin halen. Of uit de groentela, daar ligt toevallig nog wat bladspinazie. Ook hier is het blad overbodig, maar dan alleen in de naam. 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/01/26/bladversiering-a4155262</guid>
      <pubDate>Thu, 26 Jan 2023 10:23:46 +00:00</pubDate>
    </item>
    <item>
      <title><![CDATA[Wilde dieren eten]]></title>
      <description><![CDATA[<p>Alles doen ouders eraan om kinderen met kaken als kluisdeuren te laten eten. Slimme fabrikanten maken daarom eten in figuurtjes. Valess, van de vleesvervangers, heeft nu Safari-nuggets, waardoor je als kleuter ineens een olifant naast je broccoliboom kunt aantreffen. Toch benieuwd wat voor gesprek dat oplevert. „Dus we eten  dit omdat we geen dieren eten? Maar ik moet wel neushoorn  eten?” En wat vinden principiële vegetariërs hiervan: maak je zo de geesten niet rijp voor echt vlees? Kinderen hebben het recht om geen dieren te eten, ook als ze  nep zijn. En helemaal als ze smaken naar niks. 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/01/19/wilde-dieren-eten-a4154565</guid>
      <pubDate>Thu, 19 Jan 2023 10:23:47 +00:00</pubDate>
    </item>
    <item>
      <title><![CDATA[Smaakjesgekte]]></title>
      <description><![CDATA[<p>De ene heet Crazy Apple, de andere heet Peach Pumkin Spice. Er staat op: limited edition, wat nog eens benadrukt hoe bijzonder deze drinkyoghurts van Optimel willen zijn. Nu weet bijna niemand wat er ooit bedoeld is met pumpkin spice, want dat kennen we eigenlijk alleen als smaakje in bijvoorbeeld pepernoten, hummus en smoothies. Maar we proeven in elk geval weinig kruidigs. En het enige gekke aan de appelvariant is dat er zo crazy weinig appel- en cranberrysap in zit: samen 2 procent. Verder ruikt het, door de aroma’s, vooral naar appel zoals appel in snoep ruikt. Niet gek maar nep. 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/01/12/smaakjesgekte-a4153919</guid>
      <pubDate>Thu, 12 Jan 2023 10:23:47 +00:00</pubDate>
    </item>
  </channel>
</rss>
