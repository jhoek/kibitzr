<?xml version="1.0" encoding="utf-16"?>
<rss version="2.0">
  <channel>
    <title><![CDATA[Eetwaar]]></title>
    <link>https://www.nrc.nl/rubriek/eetwaar/</link>
    <description><![CDATA[Eetwaar]]></description>
    <item>
      <title><![CDATA[Dure suikers]]></title>
      <description><![CDATA[<p>Hap, slik, weg. Snelle suikers geven energie op de fiets. Suiker kost niet veel. En fietsvoer hoeft dus niet duur te zijn. Maar sommige fietsers geven graag veel geld uit aan hun sportvoeding. Lekker duur gaat vast lekker hard. En het ziet er lekker profi uit. Zoiets zal het zijn. Dan zijn de Energy Gums van Dextro ideaal. 2,49 euro voor zes kleine fruitgummetjes, 45 gram, nog geen 32 gram koolhydraten. Echte fietsers weten wat net zo goed werkt: Haribo-gummibeertjes. Peter Sagan at ze ook voor zijn herstel. Voor 1,69 heb je  een hele zak vol. Kun je vijf keer zo lang op fietsen. 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/06/23/dure-suikers-a4167792</guid>
      <pubDate>Fri, 23 Jun 2023 10:25:58 +00:00</pubDate>
    </item>
    <item>
      <title><![CDATA[Kleine ballen, grote ballen van Dries Roelvink]]></title>
      <description><![CDATA[<p>Als BN’ers hun naam aan een supermarktproduct verbinden zijn het meestal koks. En dan vaak koks die lang niet iedereen kent. Jumbo heeft nu gehaktballen van zanger, columnist, ex-profvoetballer, documentairemaker Dries Roelvink. Kleine ballen, grote ballen. Volgens eigen recept. Aangeprezen met  levensgrote kartonnen  Dries-borden, die  nog gewilder zijn dan de ballen zelf. Dries Roelvink. Dat ze dat niet eerder hebben bedacht. De man die bij de slager altijd veel te veel vleeswaren haalt, omdat ze anders misschien denken dat het niet goed met hem gaat. De man die je kan laten geloven dat je van vlees lekker bruin wordt en witte tanden krijgt. De man die de vleeslobby laat zien dat je rolmodellen nodig hebt om vlees uit het verdomhoekje te krijgen. Dries, een man met ballen.  
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/06/15/kleine-ballen-grote-ballen-van-dries-roelvink-a4167182</guid>
      <pubDate>Thu, 15 Jun 2023 10:25:58 +00:00</pubDate>
    </item>
    <item>
      <title><![CDATA[Vloeibare cookies]]></title>
      <description><![CDATA[<p>Het leven is geen gevulde koek, zeggen ze. Nou, misschien geen gevulde koek. Maar elke dag cookies, dat is makkelijk. Cookies in ijs,  in de yoghurt, in de muesli. Alles met cookies. Ook in de ijskoffie. Sorry, frappuccino. Van Starbucks, in de varianten cookies &amp; cream en salted caramel brownie. Is dat lekker? Ja, natuurlijk is dat lekker! Vloeibare cookies! Wie wil dat niet? Het Voedingscentrum dus. Die telden de suikerklontjes in diverse ijskoffies en Starbucks won met zeven klontjes in een flesje: 11 gram per 100 ml, meer dan in cola. Mag er dan helemaal niks meer? 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/06/09/vloeibare-cookies-a4166609</guid>
      <pubDate>Fri, 9 Jun 2023 10:25:58 +00:00</pubDate>
    </item>
    <item>
      <title><![CDATA[Met geen asperge]]></title>
      <description><![CDATA[<p>In de categorie ‘dingen met asperges die niemand wil’:  aspergerollade van Jumbo. Vleeswaren met 97 procent verdrietig  varkensvlees, water, zout en  – naast 9 toevoegingen – 1 procent gedroogde asperge. Meer dan de smaak van Cup-a-Soup verwacht je niet, maar zelfs het fabrieksaroma van asperge herken je er niet in. Je ziet geen asperge, je proeft geen asperge, waarom staat het er dan op? En dan hebben we het nog niet over het grillrandje dat niet van de grill, maar waarschijnlijk van de dextrose (suiker) komt. Jakkes, Jumbo. 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/05/26/met-geen-asperge-a4165489</guid>
      <pubDate>Fri, 26 May 2023 10:25:59 +00:00</pubDate>
    </item>
    <item>
      <title><![CDATA[Vies + vies blijkt zowaar lekker]]></title>
      <description><![CDATA[<p>Het is aspergetijd en dus kochten we  de nieuwe Maggi Saus voor Asperges Premium, waarbij  premium waarschijnlijk betekent dat het in een flesje zit. Na het opwarmen van een proefschaaltje vonden we  ons witte goud toch te goed voor de saus: te zuur, te zoet, te Van der Valk 1986. Liever gesmolten boter. Nog half in gedachten doopten we een chipje in de saus. En hé! Maggi aspergesaus met paprika-Pringles! Wat een combinatie! Crispy met zacht. Zout, zoet en zuur. Vies + vies = lekker! Ik zou het wel weten als ik Maggi was. Of Pringles. Chipsdip Premium, in een flesje.  
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/05/18/premium-chipsdip-a4164827</guid>
      <pubDate>Thu, 18 May 2023 10:25:59 +00:00</pubDate>
    </item>
    <item>
      <title><![CDATA[Luisvrije, mierzoete roze koeken]]></title>
      <description><![CDATA[<p>Walnoten, couscous, siroop: overal zie je de V van vegan. Ook op de rozekoekenmix van Dr. Oetker. Niet zó gek, want hardnekkig is de bewering dat voor één roze koek meer dan honderdduizend bladluizen nodig zijn. Dat klopt, als er karmijn op staat. Of E120. Dat zit in Liga Milkbreak, Fristi en Wicky rood fruit, en soms in roze koeken. Maar soms ook niet. Want het kan ook met bietensap, en dat gebruikt Dr. Oetker. Erg is vooral dat het beslag zo plakkerig is. Van de acht koeken, heb je er al één van je spatel gelikt voordat ze de oven in gaan. Kotsmisselijk van het mierzoete beslag. 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/04/20/luisvrije-mierzoete-roze-koeken-a4162522</guid>
      <pubDate>Thu, 20 Apr 2023 10:25:59 +00:00</pubDate>
    </item>
    <item>
      <title><![CDATA[Plan B voor roerei]]></title>
      <description><![CDATA[<p>De beste eieren komen van planten, zeggen ze zelf. Plant B maakt ‘plant based egg’  op basis van lupine. Als plan B voor het paasontbijt. Een heel ei namaken is nog nooit iemand gelukt. Roerei is een begin. Maar dan zie je weer hoe geweldig een echt ei zich in de pan gedraagt. Dit lupinemengsel stolt niet zo mooi, is minder smeuïg en hapt wat stroef weg. Met boter in de pan en  mayo op brood is het best oké, maar zo schiet het natuurlijk niet op. Een gewoon ei (M) kost nu circa  40 cent. Een pakje Plant B, het equivalent van zo’n vier  eieren, kost 2,99 euro. Qua prijs is Plant B  in elk geval nog geen  plan B.    
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/04/05/plan-b-voor-roerei-a4161379</guid>
      <pubDate>Wed, 5 Apr 2023 10:25:59 +00:00</pubDate>
    </item>
    <item>
      <title><![CDATA[Zomerzoutjes]]></title>
      <description><![CDATA[<p>Tuc is kruimelen op de achterbank. Op het strand onderin je tas nog zes zanderige  koekjes vinden. Tuc is niet voor thuis, Tuc is voor plakkerige zomerdagen buiten. Nu zijn er Tuc Bake Rolls. Ze noemen het een innovatie, en dat is na 65 jaar Tuc  niet eens overdreven. Bake Rolls zijn zoute  toastjes met een gat erin. Het zou mooi zijn als ze  van overgebleven brood waren gebakken. En als je zou snappen waar dat gat vandaan komt en waarom het erin zit. Maar maakt het uit? Als het om Tuc gaat, zijn we conservatief. Bake Rolls zijn lekker, maar het zijn geen Tucjes.   
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/03/25/zomerzoutjes-a4160229</guid>
      <pubDate>Sat, 25 Mar 2023 10:26:00 +00:00</pubDate>
    </item>
    <item>
      <title><![CDATA[Identiteitsmelk]]></title>
      <description><![CDATA[<p>Melk is melk. Maar in het schap van de plantaardige drinks wil iedereen wat anders zijn. De nieuwste Alpro heet ‘This is not m*lk’, en wil op melk én op  Oatly lijken, afgaande op de typografie. De nieuwe haver- en sojadrinks van Campina willen vooral de bijna negenduizend melkveehouders van de zuivelcoöperatie niet in de gordijnen jagen. Campina maakt geen soja- en havermelk  om consumenten van dierlijk naar plantaardig te loodsen. Maar „omdat Nederlanders graag variëren”. En zo zoekt ieder merk de doelgroep en de  taal  die het meeste opleveren.   
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/03/16/identiteitsmelk-a4159527</guid>
      <pubDate>Thu, 16 Mar 2023 10:26:00 +00:00</pubDate>
    </item>
    <item>
      <title><![CDATA[Dropdevelopers]]></title>
      <description><![CDATA[<p>Productontwikkelaar bij een dropfabrikant, wat een droombaan moet dat zijn. Van iets dat altijd hetzelfde blijft, telkens weer iets nieuws maken. Niks geen ingewikkeld smaakonderzoek maar gewoon lekker met de benen omhoog brainstormen. En dan inspelen op de ontwikkelingen in de samenleving! Jongens, wat doen we in de categorie betaalmiddelen? Muntdrop en salmiakriksen hadden we al. Maar wie weet nog wat een riks is? Dan ook pinpassen, grof geld, zakgeld en steekpenningen! Alleen de bitcoins ontbreken nog. Gratis tip. Doe ermee wat je wilt, Klene. 
		Nieuwsbrief
		NRC Eten &amp; Gezondheid
	 
		De laatste inzichten over eten, de lekkerste recepten en slimme tips om gezond te leven</p>]]></description>
      <guid>https://nrc.nl/nieuws/2023/03/08/dropdevelopers-a4158945</guid>
      <pubDate>Wed, 8 Mar 2023 10:26:00 +00:00</pubDate>
    </item>
  </channel>
</rss>
