<?xml version="1.0" encoding="utf-8"?>
<rss version="2.0">
  <channel>
    <title><![CDATA[Dolf Jansen]]></title>
    <link>https://www.trouw.nl/auteur/dolf-jansen</link>
    <description><![CDATA[Dolf Jansen]]></description>
    <item>
      <title><![CDATA[CDA, VVD en de rest van rechts gaan voor een walmende knalfuif (en laten de rotzooi achter voor uw kinderen)]]></title>
      <description><![CDATA[<p>Op een andere columnplek bedacht ik ooit de volgende vergelijking: als je een groot feest geeft, met heel veel overlast en rotzooi als gevolg, vind iedereen het volstrekt normaal dat je na dat feestje (na de afterparty desnoods), die rotzooi netjes en volledig opruimt. En wellicht nog even een onbespoten bloemetje langsbrengt bij alle mensen die je van hun (nacht)rust beroofd hebt, terwijl jij en je vrienden helemaal losgingen op luide en niet door al teveel smaak gehinderde muziek. Drank/drugs in overleg. Om over onbeperkte hoeveelheden BBQ-vlees en zwarte rookwolken dienaangaande nog maar te zwijgen. Mijn punt – toen, nu nog steeds – is dat wij ‘de industrie’, de agrosector, en nogal wat andere bedrijven ook, in het huidige economische systeem toestaan het heel goed te hebben (megawinsten, belastingvoordelen, compensatieregelingen), een continu doorlopend feest te vieren (aandeelhouders en bonusgraaiers lopen in polonaise naar de bank), maar ze op geen enkele manier vragen hun rotzooi achter zich op te ruimen. En die rotzooi, inderdaad, is uitstoot die gezondheid van omwonenden schaadt, die water, lucht en bodem vervuilt, die biodiversiteit vernietigt, die klimaatcrisis verergert. Ik vind het oprecht onbegrijpelijk (en gekmakend) dat je, al ondernemende, grote gevolgen veroorzaakt voor het land waarin je onderneemt, haar landschap, haar inwoners en de toekomst, en daar nauwelijks tot niet voor verantwoordelijk wordt gesteld. En ik vind het dus even onbegrijpelijk dat de ooit-liberale partij, die na een uitstapje met anti-democratische Kremlinvrienden toch weer hoopt de grootste te worden dankzij haar goedgekapte en altijd minzaam glimlachende leider, blijft hameren op dat ondernemerschap, op het belang van die bedrijven voor ‘de economie’ en werkgelegenheid, terwijl ze zich op geen enkele manier rekenschap geeft van de gevolgen van op deze manier ondernemen, produceren, vervuilen. En afgelopen week werd het nog erger. In een poging de klimaatcrisis enigszins af te remmen (en bedrijven aan te zetten tot een duurzamere vorm van ondernemen) zou de CO2-heffing worden ingevoerd. Zo ongeveer het laatste dat Sophie Hermans (van diezelfde partij ja) op haar ministerie zou kunnen gaan bereiken, nadat al haar andere maatregelen in een storm van PVV&amp;BBB al waren weggeblazen. CO2-heffing, betalen omdat je uitstoot, gaat er niet komen. Omdat het CDA dat voorstelt (de zorg voor de schepping is lang geleden verdwenen in een zoektocht naar zetels), populistisch rechts daar natuurlijk in meegaat, en de VVD nu ook, omdat de heffing ‘niet werkt zoals ze ooit is bedacht’. Of dat een leugen is? Ja, geachte lezer, want de heffing is nog nauwelijks toegepast, en zowel vrijstellingen als compensaties waren al wel aan de orde. Omdat de VNO-NCW-lobby suggereert dat bedrijven die heffing niet op kunnen brengen, de energiekosten nu al de pan uitrijzen en omdat bedrijven overwegen te vertrekken naar het buitenland (daar is zoals bekend niks aan de hand met het klimaat), buigt de politiek. Het is laf, het is kortzichtig, en het negeert volledig de (nabije!) toekomst waarin de economische kosten van klimaatverandering een crisis gaan opleveren waarbij 2008 en de corona-gevolgen verbleken. Maar CDA, VVD en de rest van rechts gaan voor een walmende knalfuif, en laten de rotzooi achter voor uw kinderen.</p>]]></description>
      <guid>https://www.trouw.nl/opinie/cda-vvd-en-de-rest-van-rechts-gaan-voor-een-walmende-knalfuif-en-laten-de-rotzooi-achter-voor-uw-kinderen~b47d159e/</guid>
      <pubDate>Sun, 29 Jun 2025 00:00:00 +0200</pubDate>
    </item>
    <item>
      <title><![CDATA[Veel succes met uw carrière na uw ministerschap, Femke!]]></title>
      <description><![CDATA[<p>Dolf Jansen is cabaretier, schrijver en radiomaker met een felgroen hart. In onze onregelmatig verschijnende serie Wa’zegt ze nou?!, interviews met vrouwelijke bewindslieden – eerder Mariëlle Paul (Onderwijs) die een beloofd onderzoek naar de doorstroomtoets gewoon helemaal niet liet uitvoeren, dan krijg je er ook geen gedoe mee; Mona Keijzer (Wonen en nu ook Asiel), die haar normale combinatie van valsigheid en onwaarheden combineerde; en Sophie Hermans (Klimaat) die helaas op het laatste moment moest afzeggen omdat ze een roestig mes van haar eigen partij nog uit haar rug moest laten halen – vandaag Femke Wiersma. Mevrouw Wiersma, minister van Landbouw, was dat... ‘Oh, zeg maar Femke hoor, we gaan niet ingewikkeld doen!’ Oke, eh..Femke, u bent van plan om de ondergrens van wat aan stikstof mag worden uitgestoten te verhogen, waardoor allerlei agrarische en andere activiteiten gewoon doorgang zouden kunnen vinden? ‘Ja, ik ben daar zelf heel enthousiast over, een heel klein beetje meer uitstoten op sommige plekken en heel Nederland gaat van het slot. Dat is toch wat we willen met zijn allen?’ Nou, de stikstofuitstoot is al heel lang veel te hoog en de natuur... ‘Ah, ja, de natuur, zullen we eerst zorgen dat iedereen te eten heeft en dat er huizen gebouwd worden, dan hebben we daarna genoeg tijd de natuur te redden. Ik reed net nog langs maisvelden, staan er prachtig bij, al zeg ik het zelf!’ Uw eigen ambtenaren raden u dit beleid af. Ja, daar zijn het ambtenaren voor, alle punten en komma’s netjes optellen en dan adviseren. Ik neem dat mee, maar ík beslis uiteindelijk.’ Nou, u neemt dat advies niet mee, u negeert het. ‘Ja joh, negeren, meenemen, peteetoo petaato. Hihi...’ Het maakt u vrolijk dat uw eigen ambtenaren tegen zijn? Dat een Kamermeerderheid tegen is, dat nogal wat organisaties in het maatschappelijk middenveld tegen zijn, dat de kans dat u door de rechter wordt teruggefloten aanzienlijk is, maar dat het dan te laat is voor alle ondernemers die met uw verandering van de ondergrens in de hand weer risico’s hebben genomen en investeringen hebben gedaan...? Het maakt u vrolijk dat de natuur verder verslechtert en dat de agrarische sector weer, jaren na de PAS-leugens van Bleker, Koopmans en Samsom, een prachtige glimmende wortel wordt voorgehouden die binnen een jaar blijkt te bestaan uit een combinatie van stress, machteloosheid, dreigend faillissement, bijeengehouden door een jasje van Pfas?! ‘Nou, als u het zo zegt lijkt het allemaal wel heel heftig. Ik denk dat dit gewoon de oplossing is. En ik zag ook heel positieve reacties. Er werd ook gezegd ‘de BBB trekt het stikstofbeleid los!’, dat is toch machtig mooi?’ Nou, dat was uw politiek leider Van der Plas, die hoopt dat uw beleid en haar enthousiasme eind oktober nog voldoende plattelanders tot een BBB-stem zullen bewegen. ‘Weet u wat ik zo fijn vind van al die WNL-talkshows tegenwoordig: die stellen dit soort vragen niet. Daar kun je gewoon je verhaal doen en lekker jezelf zijn. Zonder die realiteit de hele tijd. Heeft u nou helemaal niks positiefs?!’ Oh ja hoor, wij wensen u heel veel succes met uw carrière na uw ministerschap, binnenkort. Dankuwel, mevrouw Wiersma. Femke!</p>]]></description>
      <guid>https://www.trouw.nl/duurzaamheid-economie/veel-succes-met-uw-carriere-na-uw-ministerschap-femke~b585540c/</guid>
      <pubDate>Sun, 22 Jun 2025 00:00:00 +0200</pubDate>
    </item>
    <item>
      <title><![CDATA[Kortzichtig klimaatbeleid, dat is wat de VVD ‘gaat leveren’]]></title>
      <description><![CDATA[<p>Precies een week geleden kondigde ik op deze plek mijn kandidatuur voor het leiderschap van de VVD aan, en gaf gelijk wat mogelijke en hoognodige richtingen voor die partij. Beetje satire, tuurlijk, maar een hoop was (en is) gemeend. En wat satire betreft: het lijsttrekkerschap van NSC had ik geloof ik zomaar binnen kunnen hengelen. #sollicitatie. Binnen enkele uren na het plaatsen van mijn column kwam er een verklaring van de politiek leider van de VVD. Dat ze weer eens een andere richting insloeg, dat ze echt (nee echt!) niet meer met de PVV in enige zee zou gaan en, tot vier maal toe in de verklaring, dat haar partij ‘gaat leveren’. Best opvallend was dat er helemaal niks over antirechtsstatelijkheid en het overduidelijke racisme van de PVV in de verklaring stond, terwijl er (inhoudelijk) een hele hoop over GroenLinks-PvdA werd beweerd. Los van die op weinig gebaseerde beweringen (Timmermans zet de grenzen open, Timmermans juicht als bedrijven ons land verlaten etc.) stond er, in de hele verklaring, in totaal en bij elkaar opgeteld, helemaal niks over het klimaat, en de crisis dienaangaande, in het stuk. NIKS. Het ging over bedrijven en economische groei en ondernemers, natuurlijk, maar het hele klimaat is een non-issue geworden. (Eh, mevrouw Van der Plas, als u dit leest, een non-issue heeft niets met zusters in het klooster te maken, het is Engels). Het lijkt er al een tijdje op alsof (populistisch) rechts heeft besloten: we hoeven er niks meer mee, dat hele klimaat. Het redt zich wel, laat ons gewoon mensen angst aanjagen met verzonnen stromen asielzoekers, laat ons ‘boze burgers’ begrijpen als ze het recht in eigen hand nemen, en laat ons verder vooral inzetten op ondernemerschap, op minder regels, op de vrije markt, op economische groei, op al die zaken die ons zo ver hebben gebracht. Inderdaad, in die laatste zin zat enig cynisme. Want, ja, al die groei heeft ons welvaart en soms zelfs welzijn gebracht, maar nee, het is absoluut niet verstandig daar nu (nog meer) op in te zetten, gezien de staat van de natuur en de biodiversiteit, gezien de nog steeds doorkolkende ontwikkelingen op klimaatgebied. En toen zag ik, stukje research, Sophie Hermans (VVD-klimaatminister, dat is zo langzamerhand als een SGP-ouderling in een darkroom) én Dilan Yesilgöz varianten van het volgende verklaren: we moeten nu wel inzetten op economische groei, op meer vrijheid en minder regels voor bedrijven en ondernemers, anders kunnen we dat klimaatbeleid nooit betalen. Dit betekent, feitelijk, dat bedrijven extreem veel energie mogen blijven gebruiken, dat uitstoot en vervuiling niet zullen afnemen, dat de zo regelloos mogelijke vrije markt nog meer gaat bepalen, dat de klimaatcrisis zal verergeren. En als we dan voldoende geld hebben verdiend, dán gaan we echt werk maken van klimaatbeleid. Het probleem is natuurlijk dat het nooit voldoende zal zijn. Ik ben het ermee oneens, dat begrijpt u, maar ik vind het ook van grote kortzichtigheid getuigen. En ik vind dat het mensen die overwegen op de VVD te stemmen een werkelijkheid voorspiegelt die feitelijk niet kán bestaan, omdat we tegen de grenzen van de planeet aan knallen. Dat is wat deze voorheen-liberale partij ‘gaat leveren’. Dolf Jansen is cabaretier, schrijver en radiomaker met een felgroen hart.</p>]]></description>
      <guid>https://www.trouw.nl/duurzaamheid-economie/kortzichtig-klimaatbeleid-dat-is-wat-de-vvd-gaat-leveren~b8f3599a/</guid>
      <pubDate>Sun, 15 Jun 2025 00:00:00 +0200</pubDate>
    </item>
    <item>
      <title><![CDATA[Ik stel me kandidaat voor het leiderschap van de VVD]]></title>
      <description><![CDATA[<p>Politici doen weleens iets – niet aftreden terwijl het volstrekt duidelijk is dat ze dat wel zouden moeten, een coalitie aangaan met een verzameling extremisten met een hekel aan de realiteit – in het landsbelang. Ze worden, klaarblijkelijk, gedwongen tot dit handelen omdat het land (het volk!) hen roept. Hier sta ik, ik kan niet anders, zoiets. Dat landsbelang is nu ook de reden dat ik besloten heb me kandidaat te stellen voor het leiderschap van de VVD. Ik zal de strijd aangaan met de vrouw met de altijd aanwezige en geregeld gekmakende minzame glimlach onder het motto (oranje-blauwe vormgeving!) Zo Kan Het Niet Langer. U mompelt dat ik helemaal geen lid ben van de club van dixieland en ondernemersbelangen, en dat klopt, maar dat kan al geregeld zijn tussen het schrijven en het plaatsen van deze column. De VVD is, zeker op papier, een liberale partij, VVD’ers houden van debat en geregeld zijn ze ook op humor te betrappen, dus ik verwacht moeiteloos door welke ballotage dan ook heen te hollen. Sidenote: collega Omtzigt werd laatst tot erelid van NSC gemaakt, dat voelt toch een beetje als een dooie mus in een mooi doosje, erelid worden van een club die binnenkort in elkaar stort. Alsof ze je een kortingsbon van de Bodyshop geven, of een seizoenskaart voor Vitesse. Nee, dan de VVD. Het moet wat mij betreft echt afgelopen zijn met geflirt met de blonde God uit Venlo, niet alleen vanwege zijn onbetrouwbaarheid, zijn alleenheerserij en zijn gijzelen van elke vooruitgang in dit land met WE WORDEN OVERSTROOMD MET ASIELZOEKERS (wat natuurlijk op geen enkele manier zo is), maar gewoon omdat hij staat voor autocratie en niet democratie, omdat hij Rusland als vriend en Europa als vijand ziet, omdat hij genocide in Gaza steunt en omdat hij de pers, de rechterlijke macht en politici van andere partijen als bedreiging neerzet, in plaats van onderdeel van een vrij land. Ik heb trouwens, leuke feitjes, net als mevrouw Yesilgöz een links verleden, inclusief actievoeren, ik heb ook een buitenlandse achtergrond, maar van mij mag u geregeld een schaterlach verwachten – van mij, van u – in plaats van de genoemde glimlach die naar het schijnt sommigen ertoe aanzet een schilderij van Thorbecke voor haar goedgekapte hoofd te willen hangen. Maar dat gaan we niet doen, we blijven bij de inhoud uitroepteken. Laten we gewoon en eindelijk die hypotheekrenteaftrek door de shredder halen en daarmee de woningmarkt en de verdeling van welvaart iets eerlijker maken, laat ondernemers zich helemaal een slag in de rondte ondernemen, maar laten we wel zorgen dat ze netjes hun belastingen betalen én dat ze niks doen dat vervuilt, vernietigt en omwonenden letterlijk (excusez le mot) verkankert, hallo Chemours, hallo Tata, hallo bollenkwekers en andere gifspuiters. Echt, partijgenoten (voelt raar, maar landsbelang...): als we het Grote Geld een klein beetje aanpakken, houden ze nog meer dan genoeg over om lelijke auto’s te kopen of hun nieuwste vrouw te laten verbouwen, maar staan we er écht voor de hardwerkende Nederlander, met zorg, onderwijs, ov dat rijdt, een woning en eerlijk inkomen. Want: Zo Kan Het Niet Langer. Dolf Jansen is cabaretier, schrijver en radiomaker met een felgroen hart.</p>]]></description>
      <guid>https://www.trouw.nl/duurzaamheid-economie/ik-stel-me-kandidaat-voor-het-leiderschap-van-de-vvd~b95dc58d/</guid>
      <pubDate>Mon, 9 Jun 2025 00:00:00 +0200</pubDate>
    </item>
    <item>
      <title><![CDATA[VVD’ers, hier sta ik: uw nieuwe lijsstrekker]]></title>
      <description><![CDATA[<p>Politici doen weleens iets – niet aftreden terwijl het volstrekt duidelijk is dat ze dat wel zouden moeten, een coalitie aangaan met een verzameling extremisten met een hekel aan de realiteit – in het landsbelang. Ze worden, klaarblijkelijk, gedwongen tot dit handelen omdat het land (het volk!) hen roept. Hier sta ik, ik kan niet anders, zoiets. Dat landsbelang is nu ook de reden dat ik besloten heb me kandidaat te stellen voor het leiderschap van de VVD. Ik zal de strijd aangaan met de vrouw met de altijd aanwezige en geregeld gekmakende minzame glimlach onder het motto (oranje-blauwe vormgeving!) Zo Kan Het Niet Langer. U mompelt dat ik helemaal geen lid ben van de club van dixieland en ondernemersbelangen, en dat klopt, maar dat kan al geregeld zijn tussen het schrijven en het plaatsen van deze column. De VVD is, zeker op papier, een liberale partij, VVD’ers houden van debat en geregeld zijn ze ook op humor te betrappen, dus ik verwacht moeiteloos door welke ballotage dan ook heen te hollen. Sidenote: collega Omtzigt werd laatst tot erelid van NSC gemaakt, dat voelt toch een beetje als een dooie mus in een mooi doosje, erelid worden van een club die binnenkort in elkaar stort. Alsof ze je een kortingsbon van de Bodyshop geven, of een seizoenskaart voor Vitesse. Nee, dan de VVD. Het moet wat mij betreft echt afgelopen zijn met geflirt met de blonde God uit Venlo, niet alleen vanwege zijn onbetrouwbaarheid, zijn alleenheerserij en zijn gijzelen van elke vooruitgang in dit land met WE WORDEN OVERSTROOMD MET ASIELZOEKERS (wat natuurlijk op geen enkele manier zo is), maar gewoon omdat hij staat voor autocratie en niet democratie, omdat hij Rusland als vriend en Europa als vijand ziet, omdat hij genocide in Gaza steunt en omdat hij de pers, de rechterlijke macht en politici van andere partijen als bedreiging neerzet, in plaats van onderdeel van een vrij land. Ik heb trouwens, leuke feitjes, net als mevrouw Yesilgöz een links verleden, inclusief actievoeren, ik heb ook een buitenlandse achtergrond, maar van mij mag u geregeld een schaterlach verwachten – van mij, van u – in plaats van de genoemde glimlach die naar het schijnt sommigen ertoe aanzet een schilderij van Thorbecke voor haar goedgekapte hoofd te willen hangen. Maar dat gaan we niet doen, we blijven bij de inhoud uitroepteken. Laten we gewoon en eindelijk die hypotheekrenteaftrek door de shredder halen en daarmee de woningmarkt en de verdeling van welvaart iets eerlijker maken, laat ondernemers zich helemaal een slag in de rondte ondernemen, maar laten we wel zorgen dat ze netjes hun belastingen betalen én dat ze niks doen dat vervuilt, vernietigt en omwonenden letterlijk (excusez le mot) verkankert, hallo Chemours, hallo Tata, hallo bollenkwekers en andere gifspuiters. Echt, partijgenoten (voelt raar, maar landsbelang...): als we het Grote Geld een klein beetje aanpakken, houden ze nog meer dan genoeg over om lelijke auto’s te kopen of hun nieuwste vrouw te laten verbouwen, maar staan we er écht voor de hardwerkende Nederlander, met zorg, onderwijs, ov dat rijdt, een woning en eerlijk inkomen. Want: Zo Kan Het Niet Langer. Dolf Jansen is cabaretier, schrijver en radiomaker met een felgroen hart.</p>]]></description>
      <guid>https://www.trouw.nl/duurzaamheid-economie/vvd-ers-hier-sta-ik-uw-nieuwe-lijsstrekker~ba6bf66f/</guid>
      <pubDate>Fri, 6 Jun 2025 00:00:00 +0200</pubDate>
    </item>
    <item>
      <title><![CDATA[Na mijn BBBezoek wist ik: er zijn nog wat stevige gesprekken te gaan]]></title>
      <description><![CDATA[<p>Vorige week liep ik door een gang in het Tweede Kamergebouw. Overal om me heen zag ik verwijzingen naar de prachtige maar bedreigde natuur, insecten, bloemen, bossen, vrolijke varkens en bezorgde koeien, de aanduiding dat er Geen Planeet B bestaat, u begrijpt, ik was bij de Partij voor de Dieren. Waarom? Ik moest daar even langs. Aan het eind van diezelfde gang zijn namelijk de burelen van de BBB, en daar was ik uitgenodigd. Om een podcast lang in gesprek te gaan met partijleider Van der Plas, voor ‘BBBonje’. Het idee: Van der Plas gaat in gesprek met mensen die het met haar oneens zijn, en andersom ook vaak. Niet geheel onterecht dus dat ze bij mij terechtkwamen. En omdat ik, hier en in mijn komende oudejaarsvoorstelling, pleit voor dat gesprek, het openstaan (juist) voor afwijkende meningen en emoties, nam ik de uitnodiging aan. Het positieve nieuws: het was een prettig gesprek (oké, ik geef toe, de grote Theo van Gogh had het vast heel anders aangepakt), met Caroline (ja, zij mocht ook Dolf zeggen) is goed te praten, en ook met Henk Vermeer die het eind van ons gesprek meepikte is niks mis als je het hebt over zonnepanelen op je huis en de diepere zin van de warmtepomp. Het minder positieve, voor mij: ik hoorde vooral een herhaling van zetten/argumenten bij de agro-thema’s, waar we natuurlijk over spraken. Export binnen Europa is geen export, want in de VS noemen ze handel met 800 kilometer verderop gewoon binnenlands; Nederland heeft nauwelijks megastallen; de Nederlandse boer doet het op elk gebied zoveel beter dan vroeger, en ook beter dan zo’n beetje alle andere landen; de wereld schreeuwt om onze mest; iedereen is welkom op boerderijen en in de slachtsector, we hebben niks te verbergen. Wat mij het meeste blijft bezighouden, ook na ons gesprek: hoe kan het dat de sector die volgens mij het meest te maken heeft met de gevolgen van de klimaatcrisis – hitte en droogte, extreem weer anderszins, afnemende biodiversiteit, de uitgeputte bodem – hoe kan het dat de partij die zegt voor haar belangen te staan die klimaatcrisis zo weinig serieus neemt. Van der Plas zei letterlijk de zin: ‘Het klimaat verandert altijd...’, wat een argument zou moeten zijn voor slechts beperkt menselijk ingrijpen. En zeker geen maatregelen die bijvoorbeeld de agrarische sector zouden raken. Ik geloof zeker dat het klimaat altijd al veranderde en zal veranderen, maar juist door menselijk handelen, industrialisatie, uitstoot et cetera zijn die veranderingen extreem versneld. En dát lijkt me de reden ons handelen aan te passen. Ik bedoel: kanker was er ook altijd al, maar omdat we onwaarschijnlijk grote inzet leveren tegen kanker, met onderzoek en preventie en behandeling, gaan er veel minder mensen aan dood. En over die vreselijke ziekte gesproken: Cor Pierik (BBB) vindt dat ‘eventuele kleine gezondheidsrisico’s van burgers’ afgewogen moeten worden tegen de maatschappelijke kosten van een verbod op pesticiden. Dan zou namelijk ons voedsel wat duurder kunnen worden. Als je kinderen met leukemie rond Wapserveen in politiek debat als eventuele kleine gezondheidsrisico’s neerzet, zijn er volgens mij nog wat stevige gesprekken te gaan. Dolf Jansen is cabaretier, schrijver en radiomaker met een felgroen hart.</p>]]></description>
      <guid>https://www.trouw.nl/duurzaamheid-economie/na-mijn-bbbezoek-wist-ik-er-zijn-nog-wat-stevige-gesprekken-te-gaan~b719102f/</guid>
      <pubDate>Sun, 1 Jun 2025 00:00:00 +0200</pubDate>
    </item>
    <item>
      <title><![CDATA[Alles dat het leven mooi maakt gaat door, en de vernietiging ook. In een hogere versnelling zelfs]]></title>
      <description><![CDATA[<p>Ik schrijf al bijna drie jaar op deze plek, vandaag is dat voor het laatst. Voordat u nou uw weekend in staat van ontzetting en wellicht zelfs diep verdriet binnenglijdt: u bent zeker nog niet van me af, ik sta vanaf 11 mei op de achterpagina van uw maandagkrant. Prachtige plek, dankuwel. Op deze plek raak(te) ik elke week aan politieke, economische en persoonlijke beslissingen die grote invloed hebben op de planeet, de staat van de natuur, de biodiversiteit, en ook aan de schade die wij toebrengen en volgens mij daarmee ook aan ons overleven op deze prachtige blauwe planeet in een voor zover ik begrijp oneindig heelal. Of we overleven, hoe we overleven. Deze column komt tot u vanaf de Ierse westkust, mijn moederland, waar ik voor het eerst sinds lange tijd weer ben. Ik geniet, zoals ik vroeger ook deed, van het prachtige landschap, de honderden varianten van de kleur groen, de schittering van Galway Bay, de golvende heuvels die me naar Cappa in County Clare leiden, de plek waar mijn moeder bijna negentig jaar geleden voor het eerst van zich liet horen. Gisteravond in Galway, kleine stad met fijne sfeer van cultuur, historie en toerisme, realiseerde ik me dat alles dat het leven mooi maakt – samen zijn, muziek, goed eten, avondzon – gewoon doorgaat, terwijl ondertussen op allerlei plekken iets dat ik niet anders kan noemen dan vernietiging in een hogere versnelling wordt geschakeld. Op deze column-plek sprak ik al een paar keer van de, ook op dit gebied, volslagen krankzinnigheid van het Amerikaanse bewind, dat schijnt te denken dat een combinatie van economisch gewin, kortetermijndenken en de ‘deal’ rondbreien het oké maakt zo ongeveer de volledige bescherming van natuur en landschap op te geven en in te ruilen voor drill baby drill en nog hogere winsten voor de bedrijven en de miljardairsvriendjes van de man die president van alle Amerikanen speelt. En terwijl ik net als al die andere relaxte mensen aan de boorden van de baai genoot van die avondzon, las ik over het bedrijf JBS. Dit is wat ze daar doen: jaarlijks doden ze 8 miljoen lammeren, 27 miljoen koeien, 53 miljoen varkens en 5 miljard kippen. Haal even adem, lees de vorige zin opnieuw, en probeer te bevatten wat er staat, zonder in huilen of woede uit te barsten. Het is van een omvang die mij heel boos maakt, en beangstigt ook. Het levert een schade op die bijna niet te bevatten is. Om over het leed dat wij, ‘beschaafde mensen’, dieren (laten) aandoen nog maar te zwijgen. En de Rabobank , die u kent van uw bankrekening of hypotheek, van commercials met blije mensen en heel veel duurzaamheid, van mooie lokale sponsor-initiatieven ook, werkt intensief met dit bedrijf samen. Investeert erin. En mede daardoor slaagt JBS erin heel weinig belasting af te dragen, terwijl de megawinsten tegen de bebloede plinten klotsen. Voorbeeld: in 2019-22 maakte Luxemburgse dochterondernemingen 2,8 miljard dollar winst, en betaalden 500.000 euro belasting. Dus… Rabo moet veranderen, het systeem moet veranderen, wij moeten veranderen. En daarover zal ik blijven schrijven, uitroepteken. Dolf Jansen is cabaretier, schrijver en radiomaker met een felgroen hart.</p>]]></description>
      <guid>https://www.trouw.nl/duurzaamheid-economie/alles-dat-het-leven-mooi-maakt-gaat-door-en-de-vernietiging-ook-in-een-hogere-versnelling-zelfs~badc7702/</guid>
      <pubDate>Fri, 2 May 2025 00:00:00 +0200</pubDate>
    </item>
    <item>
      <title><![CDATA[Opiniestuk insturen of reageren?]]></title>
      <description><![CDATA[<p>Opinie, online en in de krant, is een vrijplaats voor discussie. Alle stukken zijn op persoonlijke titel. Wilt u zelf een artikel insturen voor plaatsing in de papieren krant, mail dan een voorstel naar opinie@trouw.nl. Korte reacties zijn welkom op lezers@trouw.nl. Hou wel rekening met de lengte: artikelen tellen 600 of 400 woorden, ingezonden brieven maximaal 150 woorden. De redactie behoudt zich het recht voor bijdragen te weigeren, te redigeren of in te korten. De langere bijdragen worden ook online, via een databank of anderszins verspreid. Eventuele auteursrechten blijven bij de schrijver. Inzendingen via email of post graag voorzien van naam, adres en telefoonnummer. Ons postadres is: Redactie Opinie Trouw, Postbus 859, 1000 AW Amsterdam.</p>]]></description>
      <guid>https://www.trouw.nl/opinie/opiniestuk-insturen-of-reageren~becd5101/</guid>
      <pubDate>Thu, 25 Jul 2024 00:00:00 +0200</pubDate>
    </item>
    <item>
      <title><![CDATA[Het colofon van Trouw]]></title>
      <description><![CDATA[<p>Wendelmoet Boersema en Karel Smouter, Dorien Pels (adjunct) Edwin Kreulen Laura van Baars (chef), Wybo Algra, Leonie Breebaart, Felix Huygen Wilt u een opiniestuk of lezersreactie insturen? Klik hier Heeft u een tip voor de redactie? Klik hier Mariken Smit (chef), Elleke Bal, Isabel Baneke, Jeroen den Blijker, Zoran Bogdanovic,  Renée de Coninck, Joost van Egmond, Emiel Hakkenes, Johan van Heerde, Stefan Keukenkamp, Merijn van Nuland, Rianne Oosterom, Tim van der Pal,  Jeroen van Raalte, Eva Stam, Frank Straver, Eline van Suchtelen, Phaedra Werkhoven, Susan Wichgers, Marten van de Wier, Besan Zarzar Orkun Akinci (Zuid-Nederland), Floris Akkerman (Noord-Holland), Cindy Cloin (Oost-Nederland),  Manon Colson (Limburg), Karin de Mik (Friesland), Bert Nijmeijer (Groningen), Anton Slotboom (Rotterdam), Wouter van Wijk (Utrecht) Niels Markus (chef), Yara van Buuren, Janne Chaudron, Auke van Eijsden, Judith Harmsen, Wilma Kieskamp, Esther Lammers,  Christoph Schmidt Gijs Moes, (chef), Romana Abels (Brussel), Aletta André, Joris Belgers, Isabel Bolle, Eric Brassem,  Mella Fuchs, Cees van der Laan, Anne ter Rele,  Arjen van der Ziel Annelies Bontjes (Brussel), Kim Deen (VS), Michiel Driebergen (Oost-Europa), Andrea Dijkstra (Kenia), Jurriaan van Eerten (Madrid), Anne Grietje Franssen (Gotenburg), Roos van Hennekeler (Boedapest), Jan-Albert Hootsen (Mexico-Stad), Cindy Huijgen (Beijing), David de Jong (Israël), Jarron Kamphorst (Tbilisi), Thijs Kettenis (Athene), Edwin Koopman (Latijns-Amerika), Mari Meyer (Los Angeles), Ekke Overbeek (Berlijn), Niels Posthumus (Manchester), Eva Rammeloo (Parijs), Joost Scheffers (Cairo), Wies Ubags (Rio de Janeiro), Pauline Valkenet (Rome), Kevin van Vliet (Kaapstad), Ingrid Woudwijk (Istanbul), Erik van Zwam (Zuidoost Azië) Lidwien Dobber (chef), Jelle Brandsma, Basia Elting, Maarten van Gestel, Onno Havermans, Jeannine Julen, Daan Marselis, Hans Nauta, Martijn Roessingh, Nienke Schipper, Koos Schwartz, Lukas van der Storm, Joost van Velzen, Barbara Vollebregt, Dirk Waterval Bart Zuidervaart (chef), Matthijs van Dam, Kick Hommes, Esther Scholten Marije van Beek (chef), Andrea Bosman, Lodewijk Dros, Somajeh Ghaeminia, Maaike van Houten, Jelmer Mulder, Peter Henk Steenhuis Sandra Kooke (chef), Sander Becker, Harmen van Dijk, Peter van der Lint, Ally Smid, Marco Visser John Graat (chef), Amber Dujardin, Robin Goudsmit, Iris Pronk, Rick Pullens, Jann Ruyters Wybo Algra, Laura van Baars, Elleke Bal, Wendelmoet Boersema, Janne Chaudron, Ghassan Dahhan, Henk Hoijtink, Sandra Kooke, Esther Lammers, Koos Schwartz, Seije Slager, Karel Smouter, Frank Straver, Bart Zuidervaart Romana Abels, Karim Amghar, Naeeda Aurangzeb, Abdelkader Benali, Ton den Boon, Maaike Bos, Adriaan ter Braack, Leonie Breebaart, Peter-Arno Coppen, Harmen van Dijk, Koos Dijksterhuis, Sylvain Ephimenco, Erik Ex, Hans Goslinga, Hieke Huistra, Dolf Jansen,  Bert Keizer, James Kennedy, Pepijn Keppel, Wilma Kieskamp, Jessica Kuitenbrouwer, Peter van der Lint, Nicolien Mizee, Eildert Mulder, Ilyaz Nasrullah, Nelleke Noordervliet, Jamal Ouariachi, Willem Pekelder, Jelle Reumer, Maxe de Rijke, Stephan Sanders, Iris Sommer, Irene van Staveren, Babah Tarawally, Emine Uğur, Alain Verheij, Kelli van der Waals,  Rob de Wijk Tom Janssen, Nanne Meulendijks, Len Munnik, Tjeerd Royaards, Berend Vonk Seije Slager (de Verdieping), Ghassan Dahhan, Kristel van Teeffelen Ilse van Heusden (chef), Esther Bijlo, Gabriella Codonesu,  Jeroen van Goor, Arwen van Grafhorst, Pieternel Gruppen, Henk Hoijtink, Tom van Hulsen, Jonah Kahn, Klaas Knooihuizen, Sabine Kok, Iris Ludeker, Lara Maassen, Hans Marijnissen, André Ritsema, Gert Jan Rohmensen, Helen Verkaik, Petra Vissers, Ingrid Weel, Jetteke van Wijk Danusia Schenke (art ­director/coördinator), Patricia van Arkel,  Christine Baart, Fabiola van den Berg, Anne Blaak, Lisette van Boxel, Isabel ­Brito, Nelleke Broeze, Ted Du Bois, Anita ­Huisman, Liselore Kamping, Basia Knobloch, Celine Kroon, Fadi Nadrous, Lotti Pronk, Jimmy Reinders, Brechtje Rood, Rynke Sangers, Misja Steinmetz, Anja Struiken,  ­Dirk Verweij, Jeanette de Vos,  Anita van der ­Weijden Charlot Verlouw (chef), Ines van den Adel, Roelant Frijns, Sjoerd Huismans, Rufus Kain, Sean Kerstges, Jasper Knegt, Michael Royall, Ella Santhagens, Tamara Uildriks, Job Urbach, Thaloen Verweij, Nienke Zoetbrood Beatrijs van Oorschot, Birthe Verbruggen, Erna Visser, Nadine van der Wolk</p>]]></description>
      <guid>https://trouw.nl/opinie/opiniestukken-insturen-en-colofon-trouw~a2a8ebf8/</guid>
      <pubDate>Wed, 15 Mar 2017 00:00:00 +0100</pubDate>
    </item>
  </channel>
</rss>
