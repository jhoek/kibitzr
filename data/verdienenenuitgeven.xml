<?xml version="1.0" encoding="utf-16"?>
<rss version="2.0">
  <channel>
    <title><![CDATA[Verdienen en uitgeven]]></title>
    <link>https://www.nrc.nl/rubriek/verdienen-en-uitgeven/</link>
    <description><![CDATA[Verdienen en uitgeven]]></description>
    <item>
      <title><![CDATA[‘Vaak vragen ze: hoe betalen jullie dit allemaal?’]]></title>
      <description><![CDATA[<p>Rick : „Het plan om een jaar fulltime te cruisen ontstond tijdens corona. Ik was net mijn eigen reisorganisatie begonnen nadat ik zes jaar bij TUI had gewerkt als inkoper van cruises. Ik werkte veel thuis en dacht: ik wil niet nóg een winter in deze sleur zitten. Dus dachten we na of we iets met onze passies konden doen: cruisen, pretparken en Disney.” Tari : „We dachten er eerst aan ergens te overwinteren, in Orlando bijvoorbeeld – daar hebben we samen stage gelopen bij Disney World en zijn we zelfs getrouwd. Uiteindelijk besloten we een wereldreis  van een jaar te maken op cruiseschepen, samen met onze twee dochters van 3 en 1. Ik heb ontslag genomen bij het detacheringsbureau waar ik als leidinggevende werkte en maak nu  content  over onze reis voor Instagram en onze website. Voor Rick is dat tegelijkertijd reclame voor zijn reisorganisatie.” Rick : „We willen niet te commercieel zijn en noemen ons daarom ook geen influencers. Maar na twee weken posts op Instagram over de Disney Cruise Line hadden we er wel meteen vijf verkocht.” Tari : „De dagen op het schip staan in het teken van werken. Ik denk vanuit content: hoe kan ik de cruisebeleving het beste laten zien? We maken excursies en op het schip is er met de kinderen ook genoeg te doen. Zwembaden, draaimolens, soms een kidsclub. Tussendoor proberen we zoveel mogelijk te werken.” Rick : „Als we ’s avonds in de bar of lounge zitten met onze laptops opengeklapt, denken andere gasten vast: die hebben de saaiste vakantie van hun leven. Maar ons bevalt dit enorm goed. We komen met zijn vieren op unieke plekken, zoals het Atlantis-hotel in Dubai, en kunnen spontaan mee op een schip als er een goede lastminutedeal voorbijkomt. Dat vind ik toch wel heel bijzonder.”  Rick: „We krijgen meerdere keren per maand de vraag: hoe betalen jullie dit allemaal? Dan leggen we uit dat we gewoon doorwerken en dat we door mijn contacten in de toerismesector vaak voor een speciaal tarief mee kunnen op een cruise. Dat scheelt.” Tari : „Op het schip is al het eten inbegrepen. Ook geef ik een stuk minder geld uit aan kleding; je kunt toch maar weinig meenemen in je koffer. Ons huis in Oss hebben we kunnen verhuren, dus die vaste lasten hebben we ook niet.”  Rick : „Privéfinanciën zijn niet ons sterkste punt, moet ik zeggen. Op reis betaal je alles per creditcard, dus we schrikken weleens als aan het eind van de maand de eindrekening binnenkomt. Vooral vliegtickets zijn tegenwoordig enorm duur.” Tari : „En dan nog alle commerciële coronatesten die je moet doen voordat je op een schip mag. Daar hebben we, denk ik, letterlijk al 1.000 euro aan besteed.”  Rick : „We hebben gelukkig een stabiele financiële achtergrond met een goede spaarrekening en veel overwaarde op ons huis, waardoor we nu niet op een paar honderd euro hoeven te beknibbelen.” Netto-inkomen : gemiddeld 6.000 euro per maand Gezamenlijke lasten : wonen (koophuis is verhuurd) 0 euro; mobiel/internet 63 euro; verzekeringen 338,50 euro; boodschappen (losse aankopen in het buitenland) 800 euro; abonnementen (Netflix, Spotify, Disney+, Videoland, YouTube Premium) 62,50; goede doelen (Villa Pardoes) 8 euro; kleding (voor het hele gezin) 250 euro; horeca (bars buiten hotel of schip) 650 euro; reizen (deels zakelijke kosten) 4.000-5.000 euro Sparen : 0 euro    Laatste grote uitgave : MacBook Pro (3.400 euro)     		 Nieuwsbrief  		NRC Slim Leven 	  		Stukken die je helpen om je leven fijner en je carrière beter te maken</p>]]></description>
      <guid>https://www.nrc.nl/nieuws/2022/08/14/vaak-vragen-ze-hoe-betalen-jullie-dit-allemaal-a4138903</guid>
      <pubDate>Sun, 14 Aug 2022 00:00:00 +00:00</pubDate>
    </item>
    <item>
      <title><![CDATA[ ‘Ik schrik elke keer als ik afreken’]]></title>
      <description><![CDATA[<p>‘Tijdens mijn studie vrijetijdsmanagement wist ik al zeker dat ik de festivalwereld in wilde.  Zo’n acht jaar lang werkte ik als productiecoördinator bij veel verschillende theater- en filmfestivals. Het bijzondere aan festivals vind ik het maakproces, en het samen ergens naartoe werken. „Ik vond het productiewerk heel leuk, maar ook stressvol. Het zijn lange dagen, waarbij je altijd als eerste aanwezig bent en als laatste naar huis gaat. Daarom besloot ik dat 2020 mijn laatste fulltime festivaljaar zou worden. En toen kwam corona. De editie van een festival waar ik voor het laatst aan mee zou werken, heeft nooit plaatsgevonden.”  „Een paar jaar eerder was ik er al wat financiële klussen bij gaan doen, om iets anders te leren naast producties draaien. Dat kwam goed uit, omdat ik door corona gedwongen werd buiten de festivals te kijken. Niemand wist hoelang de pandemie zou aanhouden en de festivals lagen helemaal plat, dus ik had behoefte aan meer zekerheid. Ik wilde wel graag in de culturele sector blijven, omdat ik de financiële logica van deze wereld snap. Ik weet hoe de begrotingen en subsidies werken. Toen heb ik gesolliciteerd bij Internationaal Theater Amsterdam. „Sinds een jaar combineer ik mijn baan als administratief medewerker bij ITA met InScience, een wetenschaps-filmfestival in Nijmegen. Eerder was ik daar productiecoördinator, nu werk ik een à twee dagen per week als festivalcoördinator. ITA is een fijne omgeving zonder de stress die een festival met zich meebrengt, maar de uitdagingen van een festival mis ik er een beetje in. Daarom bevalt de combinatie mij heel goed.” ‘De cultuursector is onzeker en betaalt bescheiden, maar ik vind plezier het belangrijkste in mijn werk. In deze sector voel ik mij thuis. Gelukkig kan ik nu goed rondkomen, maar ik let wel op, zeker nu alles duurder wordt.  Ik stook bijna niet, heb dubbele beglazing en omdat ik zwem, douche ik vaak ergens anders.” „Aan de boodschappen merk ik het wel heel erg. Ik probeer gezond te eten, en een beetje gevarieerd, zodat ik niet elke dag hetzelfde heb, maar ik schrik elke keer als ik afreken. Waar ik twee jaar geleden voor 25 euro wel een week kon eten, is dat nu meer dan verdubbeld.” „Kleren maken is wel een dure hobby, zeker als je een beetje verantwoorde stoffen wil gebruiken. Het is goedkoper om kleren te kopen, maar ik vind het zo leuk om ze zelf te maken. Als kind heb ik van mijn moeder en oma geleerd om voor Barbies en poppen kleding te maken. Toen ik zeven jaar geleden Pfeiffer kreeg, heb ik dat weer opgepakt. Ik maak bijvoorbeeld broeken, jurken en jumpsuits. Het lijkt me heel leuk als dit ooit mijn parttime baan zou kunnen zijn.”  Netto-inkomen : 1.500-2.000 euro Vaste lasten : wonen (huur en g/w/l) 760 euro; boodschappen (al wordt dat steeds onmogelijker) 200 euro; verzekeringen 200 euro; internet, tv en telefoon 75 euro; abonnementen (Netflix, HBO, Spotify,  de Volkskrant , Naaimagazine Fibremood) 35 euro; sporten 42 euro; kleding (stoffen om zelf kleding te maken) 75 euro; horeca 50 euro Sparen : afhankelijk van inkomen, tussen de 100 en 300 euro per maand  Laatste grote aankoop : naaimachine, 500 euro  		 Nieuwsbrief  		NRC Slim Leven 	  		Stukken die je helpen om je leven fijner en je carrière beter te maken</p>]]></description>
      <guid>https://www.nrc.nl/nieuws/2022/08/07/ik-schrik-elke-keer-als-ik-afreken-a4138342</guid>
      <pubDate>Sun, 7 Aug 2022 00:00:00 +00:00</pubDate>
    </item>
    <item>
      <title><![CDATA[‘De term secretaresse wordt te veel gebruikt’ ]]></title>
      <description><![CDATA[<p>‘Ben jij de perfecte powervrouw? Die tekst zag ik een keer in een vacature staan voor mijn vakgebied. Het was geen uitzondering. De vacatures zijn vaak in de zij-vorm geschreven en op het beeldmateriaal staan bijna altijd vrouwen. Veel te vaak wordt nog de term ‘secretaresse’ gebruikt, terwijl er prima alternatieven zijn: directieassistent bijvoorbeeld. „Ik werk als directieassistent bij Phion, het orkest van Gelderland en Overijssel. Ik doe aan agendabeheer, organiseer medewerkersbijeenkomsten, regel externe zalen, stuur bloemen als iemand ziek is, zorg voor relatiegeschenken, ben binnenkort stagebegeleider en doe nog veel meer. Kortom: mijn werk is veelzijdig. Ik ben assistent voor het hele managementteam, dat uit vijf mensen bestaat. Eerder heb ik jaren voor de overheid gewerkt. „In 2022-2023 mag ik de titel ‘ambassadeur van het secretariële vakgebied’ dragen. In die functie heb ik mezelf twee doelen gesteld: het vak aantrekkelijker maken voor mannen, en mensen met een vmbo-opleiding laten weten dat je er ook komt. Je moet misschien harder werken om je droombaan te kunnen realiseren, maar dan is het alleen maar geweldig als je het met minder diploma’s of certificaten redt. Er wordt te negatief gesproken over vmbo-leerlingen. Ik vind dat onterecht. Ik had destijds ook niet het niveau om een opleiding bij Schoevers [een bekende secretaresseschool] te doen, maar ben toch gekomen waar ik nu ben. Die boodschap probeer ik jongeren mee te geven: gebruik je netwerk en zorg dat je verder komt.” ‘Ik kan goed rondkomen van mijn salaris. Het is fijn om je vaste lasten te kunnen betalen, zeker in deze tijd. Vanochtend moest ik in de supermarkt 110 euro afrekenen. Nou, dat zag ik niet liggen in mijn mandje. Ik probeer er op te letten: ik maak mijn boodschappenlijstje vanuit het reclameblaadje en ga naar verschillende supermarkten. Gelukkig heb ik geen dure smaak: als ik in dure kleren of schoenen loop, ben ik alleen maar bang dat het kapot gaat of vies wordt. „Ik weet ook hoe het is om met minder rond te moeten komen. Ik heb in het verleden negen maanden in de WW gezeten, dat was verschrikkelijk. Ik heb toen flink moeten bezuinigen: niet meer naar het theater, niet uit eten, niet met de trein. Mijn sociale leven werd er minder van, de muren kwamen op me af. Gelukkig had mijn partner toen wel een baan.  „Toen mijn partner en ik vorig jaar de zoektocht begonnen naar een nieuwe woning, besloten we niet te overbieden. Bij de derde poging was het raak; we kregen het huis onder de vraagprijs. Ik probeer nu wat geld te sparen voor opknapwerk of als er iets aan het huis kapotgaat. Dat gaat niet elke maand even goed. Dan komen er bijvoorbeeld mensen bij ons barbecuen en pak ik groot uit, of geven we iets te veel uit aan de bioscoop of het theater. Ik word vooral gelukkig van geld uitgeven aan sociale dingen.” Netto-inkomen : 2.700 euro Vaste lasten : wonen (hypotheek, g/w/l, reserve onverwachte kosten) 1.500 euro; boodschappen 200 euro; zorgverzekering 151 euro; uitvaartverzekering 4,13 euro; telefoon 36 euro; kapper 22,50 euro (eens per twee maanden 45 euro); honden (voer, opvang, overig) 170 euro  Sparen : wat over is Laatste grote aankoop : kleding voor nieuwe baan 300 euro  		 Nieuwsbrief  		NRC Slim Leven 	  		Stukken die je helpen om je leven fijner en je carrière beter te maken</p>]]></description>
      <guid>https://www.nrc.nl/nieuws/2022/07/31/de-term-secretaresse-wordt-te-veel-gebruikt-a4137824</guid>
      <pubDate>Sun, 31 Jul 2022 00:00:00 +00:00</pubDate>
    </item>
    <item>
      <title><![CDATA[‘Ik klus al sinds m’n veertiende bij aannemers’]]></title>
      <description><![CDATA[<p>‘Doordat mijn vader een aannemersbedrijf heeft, klus ik als bijbaan al sinds m’n veertiende bij hem of bij andere aannemers. Dat begon heel kleinschalig, met sloopwerk, sjouwen en grondverf aanbrengen. Door de jaren heen ben ik steeds meer gaan meehelpen in het gehele bouwproces.  „Ik doe het natuurlijk omdat ik geld nodig heb, maar ik vind ervaring opdoen het belangrijkst. Ik heb liever een bijbaan waarbij ik iets leer waar ik later wat aan heb, dan dat ik vakken vul in de supermarkt. „Door al dat klussen lag het voor de hand dat ik een mbo-opleiding bouwkunde ging volgen. Die heb ik inmiddels afgerond en ik ben nu tweedejaars bouwkundestudent aan de Hogeschool Rotterdam. Het is heel leuk om naast al die praktijkervaring meer over de theorie te leren. Later zou ik wel projectleider op de woningmarkt willen worden, maar ik denk dat ik eerst onder een aannemer ga werken en daarna een eigen aannemersbedrijfje begin.  „Ik woon nog bij mijn ouders in Maassluis, en heb daardoor weinig vaste lasten. Maar omdat ik toch leuke dingen wil doen, probeer ik zoveel mogelijk in de vakanties te werken en dan zoveel mogelijk geld te verdienen. Zo kan ik me tijdens de schoolweken op de opleiding focussen. Deze weken ga ik toevallig weer veel met mijn vader mee, we bouwen een oude loods om tot kantoorpand. Als ik een volle week werk, verdien ik toch best een aardig bedrag.” ‘Ook al werk ik alleen in de vakanties, ik vind het zonde om alles direct uit te geven. Dus van wat ik verdien, zet ik ongeveer 40 procent op mijn spaarrekening. Ik mis het geld dan niet, want er blijft genoeg over om leuke dingen te doen en zo kan ik ook sparen voor als ik een keer uit huis ga. Maar zolang ik nog studeer, vind ik het wel prima om bij mijn ouders te wonen.  „Mijn ouders betalen mijn zorgverzekering, de contributie voor voetbal en boksen en mijn mobiele telefoon. Verder heb ik een zuinige auto. Aan brandstof ben ik per maand zo’n 30 euro kwijt.  „Ik ga zeker elke week wel een keer ergens een drankje doen met vrienden. De ene week is dat in de kroeg dichtbij, of in een club in Maassluis, de andere week gaan we uit in Rotterdam. Per week kost me dat zo tussen de 50 en 100 euro. Zeker als we naar Rotterdam gaan, dan hebben we natuurlijk ook vervoer nodig. Meestal gaan we met de Uber. Met 60 euro voor een retourrit is dat duurder dan het openbaar vervoer, maar nog altijd goedkoper dan een taxi. En de kosten delen we dan onderling.  „Verder lunch ik om de week nog weleens buiten de deur met mijn vriendin of vrienden. Dan ben ik per keer ongeveer 30 euro kwijt.” Netto-inkomen : in vakanties rond de 2.000 euro per maand Vaste lasten : auto 110 euro; abonnementen 25 euro; horeca 260 tot 460 euro Sparen : zo’n 40 procent van de verdiensten in vakantietijd Laatste grote aankoop : negen dagen vakantie in Kroatië 1.500 euro  		 Nieuwsbrief  		NRC Slim Leven 	  		Stukken die je helpen om je leven fijner en je carrière beter te maken</p>]]></description>
      <guid>https://www.nrc.nl/nieuws/2022/07/24/ik-klus-al-sinds-mn-veertiende-bij-aannemers-a4137258</guid>
      <pubDate>Sun, 24 Jul 2022 00:00:00 +00:00</pubDate>
    </item>
    <item>
      <title><![CDATA[‘Netwerken zijn ze bij een waterschap  niet altijd gewend’ ]]></title>
      <description><![CDATA[<p>‘Ik vond het een hele eer toen mijn collega me had genomineerd voor de Jonge ambtenaar van het jaar-verkiezing. Dan val je toch op, blijkbaar. Ik werk nu drie jaar als communicatieadviseur voor het Hoogheemraadschap De Stichtse Rijnlanden, in Houten. Mijn doel is  de buitenwereld te vertellen wat we doen en hoe de burger daar zelf aan kan bijdragen. Bijvoorbeeld door de tegels uit de tuin te halen en plantjes ervoor terug te zetten, of door frituurvet niet door het toilet te spoelen; daarmee krijgen wij veel problemen met de waterzuivering. Daarnaast verzorg ik ook advieswerk voor onze dijkgraaf. Ja, prachtige term hè, dijkgraaf? Die bestaat al eeuwen; we zijn dan ook het oudste bestuursorgaan van Nederland. Ik was genomineerd omdat ik binnen het waterschap veel initiatief neem en lijntjes leg tussen afdelingen of organisaties buiten het waterschap. Vanuit mijn vorige werk in de commerciële sector ben ik gewend om te netwerken. Ik zie goede ideeën bij andere bedrijven en stel dan voor daar eens over te praten. Dat zijn ze bij een waterschap niet altijd gewend; de organisatie is nog te vaak naar binnen gekeerd. Ik ben dan diegene die zegt: doe die oogkleppen af en kijk waar je juist kunt samenwerken.  Overigens belandde ik bij de verkiezingen bij de laatste drie, maar won niet. Ja, dat was natuurlijk wel balen. Als je in een finale staat, wil je ’m ook winnen.  ‘Sinds twee jaar woon ik samen met mijn vriendin in een appartement in Kanaleneiland in Utrecht. Toen ik het kocht, was het al normaal om flink te overbieden. Ik heb toen weleens gedacht: ik lijk wel gek dat ik dit betaal. Maar als ik zie hoeveel er nu overboden wordt, heb ik het toen nog niet eens zo slecht gedaan. Mijn vriendin komt uit Brazilië. We hebben elkaar leren kennen in 2016 op de zoutvlaktes in Bolivia, waar we allebei op reis waren. We hebben contact gehouden via Facebook en nadat we twee jaar heen en weer gependeld hadden tussen Nederland en Dublin, waar zij woonde, is het toch Utrecht geworden. Ze kwam hier in februari 2020, net voor de coronalockdown. Dat was meteen een pittige relatietest. Inmiddels heeft ze gelukkig helemaal haar draai gevonden, heeft ze werk en wat vrienden hier.  Doordat we nu de vaste lasten samen betalen, houden we best wat over om te sparen. Een specifiek spaardoel hebben we nog niet, maar het is fijn wat financiële ruimte te hebben voor de tripjes naar de Braziliaanse familie van mijn vriendin. Ook zouden we nog een keer een grote reis naar Afrika willen maken. Niet met zeshonderd toeristen door het Krugerpark, maar liever een iets minder toeristische plek. Het mag wel een beetje avontuurlijk.”  Netto-inkomen : 3.250 euro      Gezamenlijke lasten : hypotheek, g/w/l (1.020 euro); mobiel/internet/tv (75 euro); verzekeringen (25 euro); boodschappen (450 euro); abonnementen (25 euro, Netflix, Spotify en  Viaplay)  Privélasten : zorgverzekering (130 euro); beauty/wellness (kapper: 20 euro per 6 weken) horeca (100 euro), kleding (40 euro); reizen (150 euro) Sparen : 750 euro individueel, 750 euro naar de gemeenschappelijke (spaar-)rekening   Laatste grote uitgave : iPad Air  (600 euro)      		 Nieuwsbrief  		NRC Slim Leven 	  		Stukken die je helpen om je leven fijner en je carrière beter te maken</p>]]></description>
      <guid>https://www.nrc.nl/nieuws/2022/07/17/netwerken-zijn-ze-bij-een-waterschap-niet-altijd-gewend-a4136675</guid>
      <pubDate>Sun, 17 Jul 2022 00:00:00 +00:00</pubDate>
    </item>
    <item>
      <title><![CDATA[‘Een vaste dag in de horeca zie ik niet zitten’]]></title>
      <description><![CDATA[<p>‘Ik heb een jaar geleden de acteursopleiding afgerond en kon toen gelijk op de Parade staan en in jeugdtheatervoorstellingen spelen. Dat was een  fijne start, zo na m’n opleiding. In de herfst had ik geen werk, dus ben ik drie maanden koffie gaan zetten in een koffiezaak. Ik wist dat ik in januari en februari weer een klus zou hebben, dus de koffiebar was maar tijdelijk. „Ik vind het wel een fijne manier van werken: het combineren van acteerklussen en werken in de horeca. Ik weet dat er in de horeca constant mensen nodig zijn, dus ik zit zo nooit zonder werk. Ik vertel mijn werkgevers daar altijd wat mijn echte baan is, dat is wel zo eerlijk. En dat kan ook prima; zo kom ik zo nu en dan weer terug bij een strandtent in Wijk aan Zee. Ik kan me nu al verheugen om daar met mooi weer mensen te bedienen. Een vaste dag in de horeca zie ik alleen niet zitten, dan is het te lastig combineren met mijn werk als actrice. Ik heb recent bijvoorbeeld een project in Zeeland gedaan. Dan ben ik zo een aantal weken weg. „Door de verschillende projecten is het moeilijk te zeggen hoeveel ik maandelijks verdien. Soms is het weinig, als ik bijvoorbeeld eigen werk maak, maar met een goede acteerklus kan het zo 2.000 euro in twee weken zijn. En als ik langere tijd van huis ben verhuur ik mijn kamer onder, daar kan ik dan van sparen.” ‘In oktober kan ik na een jaar werken eindelijk op vakantie met mijn vriend. Ik zou wel een keer een lange en verre reis willen maken, maar ik vind dat nog te  spannend. Straks krijg ik een hele mooie aanbieding qua werk en loop ik die  mis. In oktober gaan we naar Portugal. Dan heb ik eindelijk wat meer  ruimte om na te denken wat voor voorstelling ik zelf wil gaan maken. Dat komt er toch minder goed van als je steeds van acteerklus naar horeca gaat.  „M’n telefoonabonnement, de verzekeringen en mijn auto betalen mijn ouders nog, maar de brandstofkosten zijn voor mij. Verder ben ik maandelijks best wat kwijt aan uit eten gaan en lekkere koffie drinken. Laatst kocht ik een cappuccino en toen moest ik 3,50 euro afrekenen. Toen dacht ik wel even: was die koffie altijd zo duur? Maar het weerhoudt me er niet van hem de volgende keer weer te bestellen.  „Tegen de jongen van het Aidsfonds kon ik geen nee zeggen toen hij onderaan de trap stond, dus daar betaal ik nu 15 euro per maand aan. Ik had me voorgenomen dat te stoppen en dan iets te ondersteunen wat ik zelf zou uitzoeken, maar dat is er nog niet van gekomen. „Ik merk wel dat er bepaalde vrienden zijn die een huis kopen, en dan denk ik weleens: oei, moet ik dat ook? Ik weet niet of ik dat ooit kan, en ik vind het eigenlijk ook wel heel fijn om nu met mijn huurhuis in Amsterdam nergens aan vast te zitten.” Netto inkomen : tussen 900- 2000 Vaste lasten : woonlasten (700 euro),  kosten auto (70), boodschappen (85 euro), abonnementen (20 euro), goede doelen (15 euro), kleding (50 euro), horeca (60 euro) Sparen : 50 euro per maand Laatste grote aankoop : witte gympen (185 euro)  		 Nieuwsbrief  		NRC Slim Leven 	  		Stukken die je helpen om je leven fijner en je carrière beter te maken</p>]]></description>
      <guid>https://www.nrc.nl/nieuws/2022/07/10/een-vaste-dag-in-de-horeca-zie-ik-niet-zitten-a4136059</guid>
      <pubDate>Sun, 10 Jul 2022 00:00:00 +00:00</pubDate>
    </item>
    <item>
      <title><![CDATA[‘Werken vanuit het buitenland is geen vakantie’ ]]></title>
      <description><![CDATA[<p>‘In 2019 had ik een kantoorbaan. Het werk was leuk, en toch benauwde het. Moest ik dit de komende 45 jaar volhouden? Ik bracht voor mijn gevoel te veel uren door op kantoor en had minder tijd voor dingen die me blij maken: hardlopen, wandelen, naar musea gaan, de krant of een boek lezen. Zo was het leven niet bedoeld. Tenminste, niet zoals ik het voor me zag. „In 2020 ging ik met mijn vriend op wereldreis en ik voelde aan alles: deze vrijheid zoek ik. Na de reis heb ik een plan gemaakt om reizen voortaan te combineren met werken. Ik ben als freelance tekstschrijver begonnen. Ik schrijf teksten voor onder meer websites, blogs en sociale media van ondernemers en help ze hun contentstrategie bepalen. Mijn vriend haalt zijn inkomen uit online pokeren. Dat kan beide goed vanuit het buitenland. „Sinds oktober 2020 werken we de helft van het jaar vanuit het buitenland, en de helft in Amsterdam. We hebben tot nu toe vier maanden op Bali gewerkt, twee maanden vanuit Kaapstad, en ik kortere periodes in Libanon en Barcelona. Binnenkort vertrekken we weer naar Bali. „Deze manier van leven geeft me wat ik zocht. Tegelijkertijd moet je ook realistisch zijn: werken vanuit het buitenland is anders dan vakantie. Sommige mensen hebben er een wel erg romantisch beeld van. Dat snap ik wel, want op Instagram deel ik vooral de mooie kant. Maar er moet ook gewerkt worden. Ik deel niet elke dag een foto van mijn beeldscherm terwijl ik op een donkere hotelkamer een deadline moet halen. Maar dat is vaak wel de waarheid.”  ‘Deze manier van leven kost geld. Niet alleen vanwege de vliegtickets, ook door dubbele lasten. We hebben een fijn huurhuis in Amsterdam dat we niet kwijt willen, maar ook niet mogen onderverhuren als we weg zijn. Dat is een nadeel, maar het is het me waard. Meteen van Schiphol thuiskomen en het leven in Amsterdam weer oppakken, is een luxe die ik niet zou willen missen.  „Ik betaal mezelf geen vast loon. Daarvoor verschillen mijn inkomsten en uitgaven te veel. Wel gaat maandelijks een vast bedrag naar mijn pensioen- en beleggingsrekeningen. Eens in de paar maanden zet ik alle uitgaven op een rijtje en kijk waar het slimmer kan. Heb ik Videoland twee maanden niet gebruikt? Dan zeg ik dat abonnement op. „Sinds ik onderneem, geef ik voorzichtiger uit. Toen ik in loondienst werkte, kon ik zo voor 500 euro kleding bestellen. Dat doe ik nu niet meer. Je weet nooit of het straks slechter gaat. Alleen naar boodschappen en horeca gaat veel geld. Laatst zette ik op een rij wat ik aan horeca uitgaf. Dat was te veel, vond ik. Mijn vriend vroeg toen: maar hoe blij maakt het je? Ik kwam tot de conclusie dat het weliswaar veel geld is, maar dat het me dat ook waard is.” Netto-inkomen : 5.000 euro (gemiddeld) Vaste lasten samen : wonen (huur, g/w/l, internet, tv) 1.500 euro; boodschappen 480 euro; woon- en WA-verzekering 25 euro; autokosten 345 euro; Netflix 10 euro; Videoland 10 euro;  de Volkskrant  27 euro Vaste lasten privé : zorgverzekering 105 euro (bij verblijf buitenland 150 euro); horeca 200 euro; Swapfiets 16 euro (bij verblijf Nederland); telefoon 15 euro Sparen/beleggen : pensioen 200 euro; beleggen 250 euro; sparen gemiddeld 800-1.000 euro  Laatste grote aankoop : vliegticket naar Bali 980 euro  		 Nieuwsbrief  		NRC Slim Leven 	  		Stukken die je helpen om je leven fijner en je carrière beter te maken</p>]]></description>
      <guid>https://www.nrc.nl/nieuws/2022/07/03/ik-geef-veel-aan-horeca-uit-dat-maakt-me-blij-a4135389</guid>
      <pubDate>Sun, 3 Jul 2022 00:00:00 +00:00</pubDate>
    </item>
    <item>
      <title><![CDATA[‘Mijn trouwjurk heb ik nog niet aangehad’]]></title>
      <description><![CDATA[<p>‘Het is officieel, sinds 1 juni sta ik ingeschreven bij de Kamer van Koophandel. Het was zo spannend, ik ben voor het eerst een eigen bedrijf gestart. Ik dacht nog: het zou zo leuk zijn als ik bij de KvK iemand tref die spekkoek kent. Toen kwam ik bij een Surinaamse vrouw aan de balie die vertelde dat zij haar spekkoek altijd bij een speciale toko in Almere haalt. Ik had m’n suikervrije spekkoek mee en we hebben samen een stuk gegeten.  „Sinds ik tussen 2011 tot 2013 probeerde zwanger te worden en een heel ziekenhuistraject inging, kook ik veel glutenvrij. Destijds dacht ik dat het me misschien zou helpen alsnog een kindje te krijgen, dat was helaas niet zo. Maar ik vind het wel heel leuk van dingen die ik lekker vind een gluten- of suikervrije versie te maken. Een tijd geleden heb ik zo voor een vriend met diabetes een suikervrije en koolhydraatarme spekkoek gebakken. En toen ik daarover op sociale media postte, kreeg ik telkens verzoeken van mensen die ook een suikervrije spekkoek wilden. „Ik werk vier dagen in vaste dienst op het Montessori College, heb bij Ajax wisselende diensten en in mijn vrije tijd bak ik nu suikervrije spekkoeken of varianten daarop: koolhydraatarm of zonder gluten en lactose. Mensen kunnen me mailen om te bestellen – ik ben bang dat ik als ik een webshop open overspoeld raak. Mijn ma wil wel helpen met bakken, ik heb het immers van haar geleerd.” ‘Mijn man verdient meer dan ik, dus af en toe betaalt hij wat meer, maar de vaste lasten delen we door twee. Ik spaar niet met een bepaald doel, ik wil gewoon wat geld achter de hand hebben. En wanneer iemand in de familie een steuntje kan gebruiken, dan zeg ik: kom, we gaan even boodschappen doen. Het is altijd leuk om mijn ouders een extraatje te geven, ze doen zoveel voor mij. Mijn allereerste salaris gaf ik ook aan hen.  „Onlangs zijn mijn man en ik op een verlate huwelijksreis naar Californië geweest. Dat was ontzettend mooi, alleen overleed mijn schoonmoeder diezelfde periode, dus er waren ook verdrietige momenten. Gelukkig zijn we midden in de eerste coronaperiode getrouwd en kon ze daar nog bij zijn, op 23 mei 2020. Dat was onze ontmoetingsdatum vijf jaar eerder; het leek ons zó mooi om op die datum te trouwen. Het huwelijk was natuurlijk anders dan gepland, met tien man familie, stiekem een paar vrienden op afstand en anderen die via een livestream meekeken. „Mijn witte trouwjurk van rond de 2.000 euro heb ik nog niet aangehad. Het pak van mijn man (die Duits is) kon niet uit Duitsland komen destijds en dat vond ik zo zielig dat ik voor die dag een lichtblauwe jurk online heb besteld. Ik zou het wel leuk vinden alsnog een keer een kleine ceremonie te houden en daarna lekker te gaan borrelen en dansen.” Netto-inkomen : gemiddeld 3.300 euro Maandlasten : wonen 1.500 euro; mobiel 20 euro; internet/tv 70 euro; verzekeringen 260 euro; autokosten 300 euro; boodschappen 500 euro; abonnementen 5 euro; kleding 100 euro; horeca 120 euro  Sparen : 500 tot 750 euro Laatste grote aankoop : verlate huwelijksreis door Californië 7.000 euro in totaal  		 Nieuwsbrief  		NRC Slim Leven 	  		Stukken die je helpen om je leven fijner en je carrière beter te maken</p>]]></description>
      <guid>https://www.nrc.nl/nieuws/2022/06/26/mn-trouwjurk-heb-ik-nog-niet-aangehad-a4134683</guid>
      <pubDate>Sun, 26 Jun 2022 00:00:00 +00:00</pubDate>
    </item>
    <item>
      <title><![CDATA[‘Ik heb een onvoorstelbare dosis energie’]]></title>
      <description><![CDATA[<p>‘Afgelopen 9 mei was mijn afscheidsavond; daar zag ik best tegen op. Ik ben iemand van achter de schermen en geef liever aandacht dan dat ik het krijg. Maar ik heb me er maar aan overgegeven en uiteindelijk was het ge-wel-dig. Mijn collega’s hadden uit elk jaar dat ik voor Bellevue heb gewerkt een favoriete act uitgenodigd: dans, muziek, toneel, cabaret.  „Het fijne van Bellevue is dat het kleinschalig lijkt, maar stiekem wel 750 voorstellingen per jaar draait. Met elke dag weer andere mensen in huis, elke dag weer andere problemen om op te lossen. Ik ben gezegend met een onvoorstelbare dosis energie – die kon ik in dit werk helemaal kwijt. „Toch keek ik ook uit naar mijn pensioen. Ik heb altijd fulltime gewerkt, zat veel avonden en weekenden in een donker theater. In coronatijd was ik opeens zeven avonden thuis. Zo, dát was fijn! Dat had ik in 37 jaar niet meer meegemaakt. Het bleek een louterende tijd die het me makkelijker heeft gemaakt om nu met pensioen te gaan.  „Ik wil de komende drie maanden eens niets op de agenda hebben staan. Dat is denk ik heel goed voor mij, want ik ben nogal van het plannen en organiseren. Dat stramien moet ik doorbreken. Als een vriendin vraagt of ik vanmiddag meega naar Lutjebroek, dan wil ik dat doen. Misschien is het wel een illusie, hè; dat niemand me meevraagt naar Lutjebroek. Maar dat weet ik dan ook weer. Ik laat me graag verrassen.”  ‘Mijn pensioen en AOW vormen bij elkaar dat bedrag van 3.400 euro. Dat is een stuk lager dan mijn laatste inkomen; ik lever wel een kwart in per maand. Maar ik heb een koophuis en veel spaargeld, dus ik zit welbeschouwd in een luxepositie.  Wel wil ik wat bewuster met geld omgaan. Vroeger schafte ik gewoon aan wat ik wilde hebben, bijvoorbeeld op het gebied van kleding. Dat koop ik nu alleen nog maar via Vinted, een app voor tweedehands kleding. Een ontdekking vind ik het! Ik heb een paar merken waar ik trouw aan ben; die kan ik er zo uit filteren. En dan is het ook nog eens duurzaam. Verder ben ik voornemens me helemaal op het domein van de beeldende kunst te storten en al die schatten van Amsterdam eens uitgebreid te bezoeken. Het Rijksmuseum, het Stedelijk museum: het lag allemaal onder mijn neus, maar ik had er nooit tijd voor.  Ja, die honderd euro per maand voor de kat is wel veel hè? Maar ik geloof dat het dat toch echt kost. Hij eet twee van die stickjes per dag, die kosten een euro per stuk. Plus de kattenbakkorrels, af en toe naar de dierenarts en de kattenoppas als ik een paar dagen weg ben – dat kost een tientje per dag. En dan is het maar een heel gewone lapjeskat.” Netto-inkomen : 3.300 euro per maand   Lasten : hypotheek, g/w/l (1.100 euro); mobiel/internet (95 euro); verzekeringen (200 euro); kosten auto (250 euro); boodschappen (500 euro); abonnementen (95 euro,  NRC ,  de Volkskrant ,  het Parool , Netflix, NPO Start Plus); goede doelen (25 euro); huisdier (100 euro, kat); sport (45 euro); horeca (100 euro), kleding (200 euro); reizen (350 euro)  Sparen : geen vast bedrag Laatste grote aankoop :tweedehands eettafel van Eames (1.650 euro)     		 Nieuwsbrief  		NRC Slim Leven 	  		Stukken die je helpen om je leven fijner en je carrière beter te maken</p>]]></description>
      <guid>https://www.nrc.nl/nieuws/2022/06/20/ik-heb-een-onvoorstelbare-dosis-energie-a4134142</guid>
      <pubDate>Mon, 20 Jun 2022 00:00:00 +00:00</pubDate>
    </item>
    <item>
      <title><![CDATA[‘Gelukkig gaan mensen weer op vakantie’]]></title>
      <description><![CDATA[<p>‘Ik ben jong getrouwd, op mijn 21ste. Na twee jaar besloten mijn man en ik om op reis te gaan, we wilden nog even niet toegeven aan de vastigheid van het leven. We zijn samen een jaar naar Australië gegaan en dat was zo leuk, zo avontuurlijk, dat ik na terugkomst ook in de reisbranche wilde werken. Ik solliciteerde bij een grote reisorganisatie en heb me er echt naar binnen moeten bluffen,  want ik had alleen maar administratieve banen gehad. Uiteindelijk heb ik er twaalf jaar met veel plezier gewerkt. Nadeel was dat ik behoefte had aan meer persoonlijk contact, bijvoorbeeld door naderhand even te vragen hoe de reis was geweest. Dat kon daar niet. Daarom besloten een collega en ik voor onszelf te beginnen.   „In het begin deed ik maar wat, ik wist echt niet hoe ik een zelfstandige onderneming moest runnen. Maar na een jaar kreeg ik het wel onder de knie. We vormen een vof en werken beiden parttime. Werken is niet het belangrijkste in het leven, het moet wel leuk blijven. Ik ben gelovig en vind het ook goed om vrijwilligerswerk te doen. Daarnaast hebben we beiden een gezin.  „De coronatijd was heel zwaar, ik vond het heel erg voor al die mensen die voor duizenden euro’s reizen hadden geboekt. We hebben maanden gewerkt zonder inkomsten te genereren, al die reizen moesten worden geannuleerd of omgeboekt.  „Ik zit nog niet op mijn inkomen van voor corona, maar gelukkig gaan mensen wel weer op vakantie.” ‘Met het gezin maken we ook elk jaar wel een verre reis. Ik zou een slechte klant zijn, want ik boek alleen de vlucht en de eerste twee nachten hotel. De vrijheid, dat avontuurlijke, vind ik heel fijn. Ik weet wel waar ik naartoe wil, maar we leggen weinig vast. Dit doen we al sinds onze kinderen – nu 23, 19 en 13 jaar – negen maanden zijn. Cambodja en Fiji waren wel de hoogtepunten, heel memorabel. Met kinderen zit je veel sneller tussen de lokale bevolking. Wat dat betreft, is het bijna jammer dat ze nu groot zijn. „Ik vind het lastig aan te geven hoeveel we aan boodschappen besteden. Onze oudste woont niet meer thuis, maar de jongste twee hebben vaak vrienden over die blijven eten. Op ons terrein hebben we een tiny house – normaal gesproken de mancave van mijn zoon van 19 – waar nu tijdelijk drie Oekraïense vrouwen wonen. Ze hebben alle drie werk gevonden, maar af en toe eten ze ook met ons mee en de stookkosten zijn nu wat hoger dan normaal.  „In het financieel adviseren van onze kinderen zijn we slecht: als ze iets willen hebben, kopen we het gewoon. De jongste krijgt niet alles nieuw, want die maakt veel kapot omdat hij te slordig is. We leren ze wel dat ze moeten werken voor hun geld, ze krijgen bijvoorbeeld geen zak- of kleedgeld. Als ze onderbroeken nodig hebben, komen die er gewoon.” Netto-inkomen : 1.000 euro per maand  Gezamenlijke lasten : wonen 1.476 euro; verzekeringen 478 euro; boodschappen 1.000 euro; sport 43 euro; kleding voor het gezin 150 euro; beauty/wellness 50 euro; horeca circa 400 euro; reizen 5.000-6.000 euro (per jaar) voor het gezin Sparen : ongeveer 50 euro Laatste grote aankoop : tickets naar Thailand, 3.000 voor gezin plus aanhang  		 Nieuwsbrief  		NRC Slim Leven 	  		Stukken die je helpen om je leven fijner en je carrière beter te maken</p>]]></description>
      <guid>https://www.nrc.nl/nieuws/2022/06/12/gelukkig-gaan-mensen-weer-op-vakantie-a4133209</guid>
      <pubDate>Sun, 12 Jun 2022 00:00:00 +00:00</pubDate>
    </item>
  </channel>
</rss>
