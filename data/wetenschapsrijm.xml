<?xml version="1.0" encoding="utf-16"?>
<rss version="2.0">
  <channel>
    <title><![CDATA[Wetenschapsrijm]]></title>
    <link>https://nrc.nl/rubriek/wetenschapsrijm</link>
    <description><![CDATA[Wetenschapsrijm]]></description>
    <item>
      <title><![CDATA[Javamens]]></title>
      <description><![CDATA[Er was eens in een land hier ver vandaan
Een vrouw die grootse levensdromen had
Beroemd zijn, reizen maken, steeds op pad…
Maar ja, ze was een doorsnee oer-Javaan
Ze leefde, baarde, stierf, en dat was dat
Hoewel? Ze was al grotendeels vergaan
(Er restte slechts wat bot van haar bestaan)
Toen ze ontdekt werd als fossiele schat
Een klein miljoen jaar na haar leven stromen
De mensen Naturalis in, voor haar
En ligt haar nieuwe vliegticket al klaar
Dus: Blijf ze altijd koesteren, je dromen
De kans bestaat dat ze ooit uit gaan komen
Al duurt het negenhonderdduizend jaar…
Elke week schrijft
Marlies ter Voorde
een gedicht bij het wetenschapsnieuws. Ze werkt als redacteur bij het maandblad
De Ingenieur
en als freelance wetenschapsjournalist.]]></description>
      <guid>https://www.nrc.nl/nieuws/2022/10/28/javamens-a4146381</guid>
      <pubDate>Fri, 28 Oct 2022 00:00:00 +00:00</pubDate>
    </item>
    <item>
      <title><![CDATA[Ei-splitsing]]></title>
      <description><![CDATA[De eicel keek beteuterd om zich heen.
Vrij kort geleden nog was zij vertrokken
vanuit de drukbevolkte eierstokken.
Nu was ze in de baarmoeder. Alleen.
Ze was bevrucht, ze kon, nee móést zich delen.
Dat bracht haar op een lumineus idee:
Met al haar wilskracht spleet zij zich in twee.
Nu kon ze voortaan altijd samen spelen.  (*)
*vrij naar Godfried Bomans
Elke week schrijft
Marlies ter Voorde
een gedicht bij het wetenschapsnieuws. Ze werkt als redacteur bij het maandblad
De Ingenieur
en als freelance wetenschapsjournalist.]]></description>
      <guid>https://www.nrc.nl/nieuws/2022/10/21/ei-splitsing-a4145633</guid>
      <pubDate>Fri, 21 Oct 2022 00:00:00 +00:00</pubDate>
    </item>
    <item>
      <title><![CDATA[In dit kantoor…]]></title>
      <description><![CDATA[zijn we behulpzaam en sociaal
en zeer integer allemaal
is veiligheid als basisrecht
in protocollen vastgelegd
ben je geen ‘resource’ maar een mens
en respecteren we je grens
wordt heus wel eens een grap gemaakt
is Ahmed nogal lichtgeraakt
maakt Victor, die viriele vent
de vrouwtjes graag een compliment
geldt Hanna, nee hoor, haha, Hans
als onze trouwe troetel-trans
en zoeken we een psycholoog
want het verzuim is torenhoog…
Elke week schrijft
Marlies ter Voorde
een gedicht bij het wetenschapsnieuws. Ze werkt als redacteur bij het maandblad
De Ingenieur
en als freelance wetenschapsjournalist.]]></description>
      <guid>https://www.nrc.nl/nieuws/2022/10/14/in-dit-kantoor-a4144969</guid>
      <pubDate>Fri, 14 Oct 2022 00:00:00 +00:00</pubDate>
    </item>
    <item>
      <title><![CDATA[Waarschuwing]]></title>
      <description><![CDATA[Voor wie aan dit rijm wil beginnen:
De tekst bevat schokkende zinnen
Dus zet u maar schrap
Misschien komt de klap
Dan net ietsje minder hard binnen
U bent er nog? Dan valt te vrezen
Dat u juist graag rampspoed wil lezen
U bent dus ‘bewust
sensatiebelust’
En dát is best schokkend, in wezen!
Marlies ter Voorde]]></description>
      <guid>https://www.nrc.nl/nieuws/2022/10/07/waarschuwing-a4144188</guid>
      <pubDate>Fri, 7 Oct 2022 00:00:00 +00:00</pubDate>
    </item>
    <item>
      <title><![CDATA[Antropoceen]]></title>
      <description><![CDATA[Over een jaar of tien miljoen
geven ze lessen over toen
de mensen nog bestonden
en gaan ze op excursie naar
één van de vele plekken waar
hun sporen zijn  gevonden:
een laag vol plastic, blik en schroot
aanwijzingen voor watersnood
een artefact met wielen
en als de matige student
het dan nog steeds niet heeft herkend:
sparerib- en kipfossielen!
Marlies ter Voorde]]></description>
      <guid>https://www.nrc.nl/nieuws/2022/09/30/antropoceen-a4143485</guid>
      <pubDate>Fri, 30 Sep 2022 00:00:00 +00:00</pubDate>
    </item>
    <item>
      <title><![CDATA[De Nijlgans]]></title>
      <description><![CDATA[Ze hadden hem hier zelf naartoe gehaald
En vonden hem best leuk, tot hij zijn leven
Naar eigen inzicht vorm begon te geven
Toen was het enthousiasme snel gedaald
De boer zei: hij pikt land in van het rund
Schiphol gaf aan: hij schaadt ons noemenswaardig
De hitser: hij is driftig en kwaadaardig
(Wat niet zo was, maar goed, het had gekund)
Toch is zijn grootste vijand de ontdekker
Van hoe een (niet te oude) Nijlgans smaakt
Als je een ovenschotel van hem maakt
Het arme beest blijkt echt ontzettend lekker…]]></description>
      <guid>https://www.nrc.nl/nieuws/2022/09/23/de-nijlgans-3-a4142719</guid>
      <pubDate>Fri, 23 Sep 2022 00:00:00 +00:00</pubDate>
    </item>
    <item>
      <title><![CDATA[Woke Wijsgeer]]></title>
      <description><![CDATA[De wijsgeer sprak: Wat jullie moeten leren
Is hoe we hier in godsnaam zijn beland
Vergeet Spinoza, Popper, Hume en Kant
Wij gaan van nu naar vroeger redeneren
Het werd een mooie tocht, en interessant
Een bonte stoet van denkers zou passeren
Niet slechts bestaand uit rijke, blanke heren
Maar kleurrijk, zeer divers en flamboyant
Maar bij het eindpunt (dus aan het begin)
Stond, losjes leunend tegen de pilaren
De Griekse kliek hen grimmig aan te staren
Ons cancellen, zei Plato, heeft geen zin:
Omdat wij eeuwen influencers waren
Zit onze invloed overal al in
Elke week schrijft
Marlies ter Voorde
een gedicht bij het wetenschapsnieuws. Ze werkt als redacteur bij het maandblad
De Ingenieur
en als freelance wetenschapsjournalist.]]></description>
      <guid>https://www.nrc.nl/nieuws/2022/09/15/woke-wijsgeer-a4141886</guid>
      <pubDate>Thu, 15 Sep 2022 00:00:00 +00:00</pubDate>
    </item>
    <item>
      <title><![CDATA[Escape Room]]></title>
      <description><![CDATA[De ziektekiemen-spoedvergadering
De tyfus sprak: Microben, bondgenoten!
We zitten nu al weken opgesloten
In deze vaccineer-testinstelling
Heeft iemand misschien nog een ingeving?
Ach, zei de pest, ooit was ik één der groten
En had ik een ontsnapping zo op poten
Een uitbraak dat was zeg maar echt mijn ding
Oké boomer, zei Covid-19
Maar hé, als straks die proefpersonen komen
Krijgen we gratis groepsvervoer, misschien
De mens is roekeloos en bovendien
ook overmoedig en zelfingenomen
Dat wordt onze escape, dat zal je zien!
Elke week schrijft
Marlies ter Voorde
een gedicht bij het wetenschapsnieuws. Ze werkt als redacteur bij het maandblad
De Ingenieur
en als freelance wetenschapsjournalist.
Nieuwsbrief
NRC Wetenschap
Op de hoogte van kleine ontdekkingen, wilde theorieën, onverwachte inzichten en alles daar tussenin]]></description>
      <guid>https://www.nrc.nl/nieuws/2022/09/09/escape-room-a4141081</guid>
      <pubDate>Fri, 9 Sep 2022 00:00:00 +00:00</pubDate>
    </item>
    <item>
      <title><![CDATA[Pa Primaat]]></title>
      <description><![CDATA[Ik lees de krant graag even voor
Sprak hij (met grijns van oor tot oor)
Een feestje van herkenning hoor
Een spiegel van het leven:
‘Ook bij de aap blijkt dat de man
Best voor de kleintjes zorgen kan
Maar dat de vrouwenkliek hem dan
Wel ooit de kans moet geven!’
Elke week schrijft
Marlies ter Voorde
een gedicht bij het wetenschapsnieuws. Ze werkt als redacteur bij het maandblad
De Ingenieur
en als freelance wetenschapsjournalist.
Nieuwsbrief
NRC Wetenschap
Op de hoogte van kleine ontdekkingen, wilde theorieën, onverwachte inzichten en alles daar tussenin]]></description>
      <guid>https://www.nrc.nl/nieuws/2022/07/01/pa-primaat-a4135258</guid>
      <pubDate>Fri, 1 Jul 2022 00:00:00 +00:00</pubDate>
    </item>
    <item>
      <title><![CDATA[Heilig Herwen]]></title>
      <description><![CDATA[Toen er nog geen influencers waren
werden goden in hun plaats vereerd
‘Likes’ – dat waren offers op altaren
of een tekst, in stenen gegraveerd
Wat men vond in Herwen zijn warempel
resten van die godendweperij
Pronkstuk is H. Magusanus’ tempel
(Niemand die meer volgers had dan hij)
Elke week schrijft
Marlies ter Voorde
een gedicht bij het wetenschapsnieuws. Ze werkt als redacteur bij het maandblad
De Ingenieur
en als freelance wetenschapsjournalist.]]></description>
      <guid>https://www.nrc.nl/nieuws/2022/06/24/heilig-herwen-a4134557</guid>
      <pubDate>Fri, 24 Jun 2022 00:00:00 +00:00</pubDate>
    </item>
  </channel>
</rss>
