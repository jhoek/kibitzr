<?xml version="1.0" encoding="utf-16"?>
<rss version="2.0">
  <channel>
    <title><![CDATA[Japke-D]]></title>
    <link>https://www.nrc.nl/rubriek/japke-d-denkt-mee/</link>
    <description><![CDATA[Japke-D]]></description>
    <item>
      <title><![CDATA[Kijk PostNL, DHL en UPS!  Zo kan het ook, met al die mails]]></title>
      <description><![CDATA[<p>Je bestelling is bij ons aangekomen. Ik zit hier in m’n eentje in het magazijn dus ik kon wel ff wat actie gebruiken! Ik ga voor je aan de slag.   Maar eh… dude, wat heb je besteld?? Een dijentrainer, een slow juicer, een zwarte uixi, „een vissenkom met oude vertrouwde gladde bovenrand – genoeg plek voor jouw favoriete vis!”, en een scherp mes. Zaterdagnacht om  half vier. Really? 20 aug 03.27 uur  ‘Zwarte uixi’ even gegoogled. WTF.  21 aug 14.52 uur  Joehoe, ben ik weer. Aangezien ik niks van je gehoord heb, ga ik er maar van uit dat je deze bestelling écht wilt plaatsen. We hebben trouwens geen zwarte uixi op voorraad, dus het is nu een groene geworden. Hoop dat dat goed is.  21 aug 15.03 uur  Nou, dan moet je het zelf maar weten. Ik ga de boel verzamelen. 21 aug 16.51 uur  De dijentrainer ligt op een schap waar we niet goed bij konden dus het was even een ding om hem eraf te krijgen – gebalanceerd op de schouders van een collega, je had het moeten zien! Maar alles is er nu! 21 aug 16.57 uur   M’n collega zei net: ‘sjezus, weet die gast zeker dat hij dit wil bestellen?’ Ik geef het maar even door.  21 aug 17.13 uur  We hebben nog even een jonko gerookt, maar gaan je bestelling NU inpakken.  22 aug 09.12 uur  Je bestelling wás ingepakt, maar toen waren we vergeten of alles ook echt in de doos zat, en moest alles weer open. Hahahaha.  25 aug 09.23 uur  Ben ik weer. Ik was twee dagen vrij en was vergeten je bestelling over te dragen.  25 aug 12.46 uur  Je bestelling is ingeladen. Je hebt helaas wel de chauffeur die ervan houdt om met dozen te gooien. 25 aug 12.53 uur  Je bestelling is onderweg! Fingers crossed! 25 aug 14.29 uur  De chauffeur heeft per ongeluk overgegeven in jouw doos (in de vissenkom, om precies te zijn), dus de hele handel is weer terug. Wordt morgen! 26 aug 11.35 uur  Alles is weer schoon hoor! Coming your way.  De vissenkom heb ik trouwens extra dik omwikkeld met bubbeltjesplastic (kan je straks lekker mee ploppen!) Graag gedaan! 26 aug 12.23 uur  Je bestelling is aangekomen in je postcodegebied! Altijd weer even een momentje. 26 aug 12.50 uur  Je bestelling wordt rond 14.00 uur bij je thuis verwacht. Dit moment kun je helaas niet aanpassen. 26 aug 14.09 uur  Ik krijg net door dat ‘je bezorgmoment is bijgewerkt’. Dat is meestal geen goed nieuws. We hebben hier trouwens geen idee wat er aan de hand is. 26 aug 14.44 uur  O wacht. We horen net dat de bezorger ineens geen zin meer had en je bestelling op straat heeft gezet! Snap ik trouwens wel. Als je ziet hoe die gasten uitgeknepen worden.  26 aug 15.03 uur  De bezorger is overgehaald terug te rijden. Wat een gedoe joh. 26 aug 15.29 uur   Goed nieuws! De bezorger heeft bij je aangebeld! Je was er niet, dus hij heeft even gewacht tot de buren thuis waren die nooit thuis zijn, je weet wel, die gasten die nooit opendoen, was nog een wonder dat ze nu wel open deden trouwens, haha! Dus daar ligt je bestelling nu! 26 aug 15.29 uur  Je bestelling is bezorgd. Mooi gevoel. 26 aug 15.29 uur  Hierbij je factuur. Wie het breed heeft, laat het breed hangen zullen we maar zeggen. 27 aug 10.10 uur  Ik zag je mail. Wat naar dat je geen diensten van ons hebt ervaren. Maar je bestelling ligt bij de buren. Echt. 29 aug 10.10 uur  U heeft interactie gehad met onze klantenservice. Leuk! Laat ons weten hoe u deze klantervaring heeft ervaren.  31 aug 10.11 uur  Laat ons weten hoe tevreden je bent met je bestelling! 31 aug 10.22 uur  Laat ons weten hoe tevreden je bent over de klantreis. 04 sept 10.10 uur  Laat ons weten hoe je pakket de bezorgervaring heeft ervaren. 06 sept 13.46 uur  Je pakket ligt bij de bu-hur-en!!  17 sept 16.51 uur  Laat ons weten hoe tevreden je bent over het gebruikte bubbelplastic om onze dienstverlening te verbeteren. 21 sept 10.10 uur  Jammer dat je je bestelling nog steeds niet hebt gekregen. Overigens, gewoon ff benieuwd: wat is nou je favoriete vis?! Enne… voor wie was die uixi?  22 sept 17.04 uur  Je kunt je uitschrijven van deze e-mails door op onderstaande link te klikken. Je ontvangt dan een bevestigingsmail. En nog een. En daarna nog een paar per maand. Dit stopt op 31 december 2099. Is nu de planning. Fijne dag!</p>]]></description>
      <guid>https://nrc.nl/nieuws/2023/09/25/kijk-postnl-dhl-en-ups-zo-kan-het-ook-met-al-die-mails-a4175365</guid>
      <pubDate>Mon, 25 Sep 2023 05:57:36 +00:00</pubDate>
    </item>
    <item>
      <title><![CDATA[‘De kinderen van tegenwoordig worden niet meer opgevoed’]]></title>
      <description><![CDATA[<p>De laatste tijd is mijn vriendenkring verscheurd in twee kampen en het onderwerp is ‘opvoeden’. Grofweg gesproken bestaat het ene kamp uit zure, zelfingenomen boomers van rond de 50 die zo’n 20 jaar geleden baby’s kregen en een beetje vergeten zijn hoe zwaar het soms is om kinderen op te voeden; en bestaat het andere kamp uit verwende millennials die zelf nooit grenzen gesteld hebben gekregen van hun ouders en het opvoeden van hun eigen kind als een goddelijk project zien waarbij de hogepriesters niet gestoord mogen worden. Het gaat er hard aan toe. Want het ene kamp vindt dat ‘de kinderen van tegenwoordig niet meer worden opgevoed’, en veel te weinig gecorrigeerd worden zodat er op de langere termijn generaties van ‘snowflakes’ ontstaan die bij het minste of geringste zuchtje tegenwind al opbranden; en het andere kamp vindt dat niemand zich met hun opvoeding mag bemoeien.  En dus dacht ik, jullie kennen me immers als de grote ‘verbinder’ van generaties: laat ik eens proberen een lijstje van opvoedregels op te stellen waar zowel jong áls ouder zich in kan vinden. Wat denken jullie? Kan het zo? Of toch weer te streng? Ik hoor het graag!   Kinderen die dat niet geleerd hebben, durven over 20 jaar nog geen telefoongesprek te voeren. Het is ook gewoon onbeleefd, om mensen met wie je te maken krijgt totaal te negeren.  Als daar geen plek is ga je ergens anders heen waar mensen geen last hebben van de geelbruine smurrie met stukjes.  Ga niet een heel verhaal houden over het waarom – add, hdd, asperger, autisme, bipolair, etc. – maar pak het kind op, verontschuldig je, en vertrek.   Ga dus niet op je telefoon zitten met het ‘laat ze de tent maar afbreken, na mij de zondvloed-idee’, maar kom van je luie reet en ga zandtaartjes bekijken, de schommel duwen, helpen bij het klimmen, naar hun verhaaltjes luisteren, etc. Te veel werk? Dan had je maar geen kinderen moeten krijgen.  Geduld. Dat als volwassenen praten, ze er niet tussendoor mogen tetteren – ‘mama mama mama mama mama’.   Als je twijfelt, vraag je aan de gastheer/-vrouw: ‘Kinderen zijn zeker niet welkom’? Dat maakt het antwoord makkelijker.   Als je kroost in de ‘lopen, gillen, schreeuwen-fase’ komt, regel je een oppas.  Maar zelfs daar geldt: hou het kort – een halfuur is de max. Kinderen houden niet van stilzitten, en netjes wachten tot iedereen is uitgegeten, en geef ze eens ongelijk. Ja, in Frankrijk, Italië en Spanje. Daar kunnen ze dat. Maar daar voeden ze de kinderen op.   Er stoïcijns naast blijven zitten met een ‘deal with it’-blik is dus niet toegestaan. Zweet willen we zien, gesjor, gesjouw, ongemak, excuses, hulpeloze blikken en schaamte.   Speentjes, cadeautjes, iPads, ijsjes, bergen snoep – het doel heiligt de middelen. De verantwoorde ouder (‘wij eten geen suiker’, ‘wij geloven niet in negatieve aandacht’, ‘Sven heeft vandaag zijn schermtijd al volgemaakt’) kan je thuis weer spelen.   Niet in het openbaar. Op spelcomputers, iPads en mobiele telefoons zet je in de buitenlucht het geluid uit. Als hij lastig gaat doen, pak je hem op, en ga je ermee naar het balkon.   We weten dat je het zwaar hebt en dat je niet meer slaapt – daar heb je zelf voor gekozen.   Ze hebben er geen toestemming voor gegeven een leven lang googlebaar te zijn, en publiekelijk tentoongesteld te worden. Zeg niet ‘kids’, ‘kindjes’ en ‘papadag’. Het leven is al zwaar genoeg.  Gillen, krijsen, janken, schreeuwen - denk aan de buren. Alvast bedankt.  It takes a village to raise a child. Doe daar je voordeel mee. Geniet er ook van. Kinderen zijn geweldig. Voor je het weet zijn ze het huis uit! Rest mij alleen nog de vraag te beantwoorden of ik mezelf aan deze tips hield, toen mijn dochter klein was. Wat denken jullie? Natuurlijk! Het lukte alleen voor geen meter.  En tóch is ze goed terechtgekomen.</p>]]></description>
      <guid>https://nrc.nl/nieuws/2023/09/18/de-kinderen-van-tegenwoordig-worden-niet-meer-opgevoed-a4174678</guid>
      <pubDate>Mon, 18 Sep 2023 05:57:36 +00:00</pubDate>
    </item>
    <item>
      <title><![CDATA[Van fulltime thuiswerken word je dommer, asocialer, zuurder, chagrijniger én slechter in je vak]]></title>
      <description><![CDATA[<p>Mijn hardcore fans gaan zich nu een hoedje schrikken, en hun zou ik dan ook willen adviseren om even te gaan zitten voordat jullie verder lezen, maar ik ga het tóch gewoon zeggen: jullie moeten terug naar kantoor.  Ik zeg dit niet tegen de mensen die al geregeld op kantoor werken. Nee, deze column is voor alle mensen die sinds corona fulltime thuiszitten omdat ze daar zo lekker productief zijn. Tegen die mensen zeg ik: schop onder jullie kont en hup weer eens naar kantoor. Ja, ik schrik er zelf ook van! Want ik was zelf ook zo’n verstokte thuiswerker. Nog nooit zo productief geweest, nog nooit zo lekker in m’n vel, nog nooit zoveel rust om me te kunnen concentreren op m’n werk, nooit meer tussen de prikkels op de redactie en nooit meer in de treinspits – heerlijk. Maar daarvan ben ik  vorige maand teruggekomen. Waarom? Omdat het Center for People and Buildings zegt dat ik weer eens naar kantoor moet gaan. En als het Center for People and Buildings het zegt, dan is het zo. Want bij dat Center, daar werken mijn helden. Het is een degelijk wetenschappelijk kennis- en onderzoekscentrum, gelieerd aan de TU Delft, dat al ver voor corona mijn orakel was als het ging om de vraag: welke kantoren zijn het best en welke factoren dragen bij aan werkgeluk? Daar doen ze onderzoek naar. Ze weten dus hoe het zit met de schadelijke effecten van te veel prikkels op je werk, over de desastreuze gevolgen van veel te volle kantoortuinen – stress, burn-out – en ze kwamen altijd met een goed onderbouwd verhaal. Geen meningen, maar feiten. Dus toen de directeur van dát instituut, Jacqueline Schlangen, laatst op een congres vertelde dat op de lange termijn de gevolgen van thuiswerken nadelig uitpakken voor zowel werkgevers áls werknemers, moest ik schoorvoetend mijn mening over thuiswerken bijstellen. Tuurlijk, op de korte termijn heeft fulltime thuiswerken veel voordelen, dat vertelde Schlangen ook: autonomie, minder reistijd, meer concentratie, meer aandacht voor de ‘work-life balance’ (ik noem dat altijd de ‘wykh’ – wasjes, yoga, kinderen en huisdieren). Maar als we zo doorgaan worden we dommer, zuurder, slechter in ons werk, en asociale, chagrijnige collega’s – ik zeg het nu even in mijn eigen woorden. Schlangen zegt dat uiteraard genuanceerder. Zij zegt dat je thuis in je eentje „minder leert, innoveert en ontwikkelt”. Dat je thuis misschien productiever bent, maar dat je ook vereenzaamt, alles op dezelfde manier blijft doen, de weg steeds minder goed kan vinden in je bedrijf én amper meer iets leert omdat je minder met collega’s praat als je thuis in je badjas zit te werken. Want het mag dan lijken of je geen spat uitvoert op een drukke kantoordag en alleen maar wat hebt zitten kletsen, lunchen, vergaderen, bellen en rondhangen, in werkelijkheid leer je op zo’n dag ‘onbewust’ meer dan je denkt, zegt Schlangen. Je leert wie de nieuwe chef AI is, een collega leert je een handig trucje om een klus efficiënter uit te voeren. De jongen die nooit iets zegt in de vergadering blijkt bij de koffieautomaat slim en scherp. Je werkt zoveel prettiger samen als je naast elkaar op de vrijmibo hebt staan kotsen – ik noem maar wat willekeurige voorbeelden. Als je fulltime thuis blijft werken, werk je misschien lekker door, maar blijf je in je eigen kringetje ronddraaien, word je onverschilliger, en gaat de kwaliteit van je werk langzaam achteruit. „Als we niet ingrijpen werken we onszelf collectief de put in”, zei Schlangen op het congres. Als je fulltime thuis blijft, ben je uiteindelijk zelf de verliezer. En dus ging ik vorige week van schrik meteen maar weer eens naar kantoor. Voor een ‘training diversiteit en inclusie’, voor een lunch met een dierbare collega, voor een vergadering over m’n nieuwe podcast, voor een lezing van de hoofdredactie over het nieuwe journalistieke seizoen, voor een borrel met de hele redactie. Ik zat te dutten in de trein terug, maar had wel weer een miljoen ideeën voor columns, voelde dat ik ergens bij hoorde en had weer een paar nieuwe gezichten leren kennen. Ik ga volgende week weer! Ik dacht: misschien moeten we kantoor meer gaan zien als school: als puber blijf je liever in je bed liggen, maar dertig jaar later blijk je er meer geleerd te hebben dan je ooit gedacht had. Maar ik dacht ook, en daar ben ik heel eerlijk in: wat heerlijk dat ik de rest van de week thuis mag werken. Heb ik nog niet tegen het Center for People and Buildings gezegd.</p>]]></description>
      <guid>https://nrc.nl/nieuws/2023/09/11/van-fulltime-thuiswerken-word-je-dommer-asocialer-zuurder-chagrijniger-en-slechter-in-je-vak-a4174101</guid>
      <pubDate>Mon, 11 Sep 2023 05:57:36 +00:00</pubDate>
    </item>
    <item>
      <title><![CDATA[Vakantie is slecht voor je.  Je komt er altijd slechter uit dan  je erin ging]]></title>
      <description><![CDATA[<p>Ja ja, ik ben er weer. Na twee maanden zomerstop. Ja, ook op vakantie geweest, ja. Maar kunnen we dit kort houden? Ik heb namelijk al best veel vakantieverhalen gehoord. Dus liever geen honderden foto’s, gemekker dat we weer zo’n moeite hebben ‘om in het ritme te komen’, dat het zo koud is in Nederland, of juist o zo heerlijk fris na alle hitte, maar gewoon KORT – heel graag. Sterker nog, de laatste tijd denk ik steeds vaker: waarom stoppen we er niet lekker gewoon helemáál mee, met die vakanties? Blijf lekker thuis. Ik zie alleen maar voordelen. Want het valt in Nederland nog mee met de hitte, bosbranden en overstromingen, het is beter voor het milieu. En het is goedkoop – wel zo lekker met al die inflatie. Ja, als je vier weken in een tent naar België gaat met honderd kilo aardappelen op de achterbank en 5 kilo oploskoffie mee, dan is het misschien nog te betalen. Maar dat is geen vakantie, dat is survival.  Al die stress ook, voordat je weg bent! De boekingstress, de stress om alles op tijd af te krijgen op je werk, de stress als je er bent – diarree, malaria,  hagelstenen,  kapotte voorruiten – de stress als je weer terug bent: al die bergen werk die op je liggen te wachten.  Als je niet op vakantie gaat, hoef je bovendien niks over te dragen aan incompetente collega’s die een puinhoop van jouw zorgvuldig voorbereide projecten maken.  Geen gezaag aan je stoelpoten. Als je nooit weggaat, komen ze er ook niet achter dat het best zonder jou kan. Vakantie is sowieso extreem slecht voor je werk – 20 dagen minder per jaar om eraan te besteden! Neem je vakantiedagen liever op om wat extra uurtjes naar die beleidsnotitie te kijken, naar die roadmap, die offerte. Dát geeft pas een heerlijk ontspannen gevoel.  Ik herken collega’s ook nooit, als ze terugkomen van vakantie – zongebruind, ontspannen, lachend, een open blik. Dat is er meestal na anderhalve week wel weer af hoor, dan zijn ze weer hun eigen hol-ogige, bleke, afgetrokken zelf, maar ik vind dat toch verwarrend.  Voor de kinderen hoef je al helemaal niet op vakantie. Die vinden het heerlijk thuis met vriendjes, of op de opvang – vanaf 6 jaar kunnen ze prima zelfstandig op Interrail-vakantie. ‘Voor het avontuur’ lijkt me ook geen argument. Ja, ikzelf, als thuiswerker die de hele dag geen reet beleeft – voor mij is vakantie broodnodig. Maar jullie? Met je deep dives, benen-op-tafel-bijeenkomsten, stuurgroepen, heisessies en taskforces – dan heb je al genoeg avontuur op je werk. Lijkt mij. Voor de rust dan? Hahaha. Ja, als je in de zorg werkt, of in het onderwijs. Dan heb je vakantie nodig om rust te vinden. Maar jullie met je fopbanen? Ik dacht het niet.  En een vakantie is ook vreselijk slecht voor je huwelijk! Al die stellen die erdoor gaan scheiden. Thuis heb je een bank waar het snurkende deel van je relatie op kan. Op vakantie is er no escape.  En dan de heimwee, als je weer terug bent! Als je nooit meer gaat,  heb je daar ook geen last meer van. De heimwee naar die ene plek waar je gelukkig was, de heimwee naar je kinderen de hele dag om je heen. De Fernweh, lekker wakker worden zonder wekker. Het gevoel dat je vrij was. Dáár wel. Want dat is natuurlijk het állerergste van vakantie: het enorme contrast met je dagelijkse kloteleven. Ik ken echt helemaal niemand die volkomen verfrist en ontspannen terugkomt en weer zin heeft om aan het werk te gaan. Eerder het omgekeerde!  Dan zie ik ze terugkeren met de vrijheidsdrang nog in de neusgaten, nog meer haat voor het werk en de baas dan ze al hadden, existentiële twijfel van hier tot Tokio en het knagende gevoel of dit nu écht is wat ze met de rest van hun leven willen doen. Al die ‘take me back’-posts ook, op Facebook en Instagram – dan weet je toch hoe laat het is? Wat dat betreft hoort ‘lang op vakantie gaan’ voor mij dan ook thuis in het rijtje roken, drinken en zitten – een wreed experiment, puur sadomasochisme en funest voor lichaam en geest. Je komt er altijd slechter uit dan je erin ging.  Ik stel dan ook voor dat er een dikke disclaimer op alle boekingsites komt te staan: ‘Vakantie kan onnoemelijk leed veroorzaken en brengt schade toe’. Werkgevers moeten het gaan ontmoedigen. Met wat verder in de toekomst een verbod op langer dan vier dagen aaneengesloten weg, en uiteindelijk hooguit drie uur. „Je mag ook helemaal niks meer tegenwoordig!”, hoor ik nu iemand in de straat zeggen. Klopt. Maar met z’n allen in een lange, donkere tunnel op weg gaan naar het einde is echt voor iedereen beter. Oogkleppen op en kop in het zand. Nooit meer weg. Thuis. Heerlijk.  We worden gelukkiger dan we ooit zijn geweest.</p>]]></description>
      <guid>https://nrc.nl/nieuws/2023/09/04/vakantie-is-slecht-voor-je-je-komt-er-altijd-slechter-uit-dan-je-erin-ging-a4173476</guid>
      <pubDate>Mon, 4 Sep 2023 05:57:37 +00:00</pubDate>
    </item>
    <item>
      <title><![CDATA[Speel de zomerhitte-clichébingo - en win een vrije dag!]]></title>
      <description><![CDATA[<p>Download de zomerhitte-clichébingo-kaart voor thuis, op kantoor of onderweg. Deze rubriek gaat met zomerstop.
		Japke-d. is op
		5 september terug. Hoe was jouw week? Tips voor Japke-d. Bouma op Twitter via @Japked</p>]]></description>
      <guid>https://nrc.nl/nieuws/2023/06/26/speel-de-zomerhitte-clichebingo-en-win-een-vrije-dag-a4168016</guid>
      <pubDate>Mon, 26 Jun 2023 05:57:38 +00:00</pubDate>
    </item>
    <item>
      <title><![CDATA[Carrière maken? Begin er niet aan voor je 50ste]]></title>
      <description><![CDATA[<p>Het is helaas geen nieuws meer, maar toch schrok ik er afgelopen week weer van: jongeren hebben steeds meer last van stress, psychische problemen en prestatiedruk.  Eind 2021 bleek al uit onderzoek dat de helft (!) van de studenten psychische klachten ervaart zoals angst en somberheid. In vervolg daarop deed het Trimbos Instituut vijf maanden kwalitatief onderzoek naar de prestatiedruk onder jonge studenten die maar liefst 70 procent (!) van hen zegt te voelen. Korte samenvatting: jonge mensen worden overvraagd, voelen zich opgejut om te presteren en alles wat ze doen moet nut hebben. Een hele generatie stijf van de stress, m’n hart breekt ervan.  De onderzoekster van Trimbos adviseert al die jongeren „meer adempauze te nemen” – duh. Ik zou zeggen: ga minder tijd op je telefoon doorbrengen: ik denk de grootste bron van stress voor jongeren met al die ‘o wat zijn we toch succesvol’ influencers, perfecte lichamen en eindeloos gescroll. En daarna zou ik adviseren: stel je carrière zo lang mogelijk uit. Blijf zo lang mogelijk freewheelen. Waarom? Nou, hierom. Denk aan Michael Jackson, Sywert van Lienden en Macaulay Culkin – om maar wat willekeurige voorbeelden te noemen. Iedereen zit de hele dag je naam te googlen, te hopen dat je al aan de drugs bent of dat je al in de goot ligt. Denk aan Michelle Yeoh, Johan Remkes, George Clooney, Marcel van Roosmalen, Hillary Clinton en Andries Noppert.  Dan kan het daarna alleen nog maar bergafwaarts gaan. Ik ben zelf in ieder geval heel blij dat ik op m’n 53ste nog geen enkel hoogtepunt heb gekend en dat dat allemaal nog gaat komen. Ik gun het sowieso iedereen dat je je tot je 30ste alleen druk hoeft te maken over welk speciaalbiertje je nu weer moet proberen, over de dates van je beste vriendin en of je een wekker moet zetten als je pas om 11 uur je bed uit hoeft te komen. Word nooit volwassen.  Het leukste werk doe je als je jong bent. Achter de bar bij een concert van Beyoncé, propper in Cherso, op een zeilboot vol jongeren wiskundeles geven, druiven plukken in het Land van Cuijk en Maasduinen. Bekleden! Dat woord alleen al! Dan moet je je gaan gedragen, representatieve (be)kleding aan, Excel-sheets invullen, saaie vergaderingen uitzitten en elke ochtend om half zeven opstaan – de hel. En de stress! Zo’n keffertje van 28 dat zichzelf heel belangrijk vindt en z’n frustraties op de trainee afreageert. Geen geld en veel tijd is veel leuker dan veel geld en geen tijd.  Niemand die je even kan bellen voor advies. Je vrienden snappen sowieso niet meer wat je doet en op verjaardagen gaan mensen je mijden – en terecht.  Als je nog weinig bereikt hebt, kun je je baas nog ongegeneerd een eikel noemen en ontslag nemen. En je laten omscholen tot boswachter, Spaans leren en reisleider worden of de PA van Harry Styles. Als je jóng succesvol bent, zit je in een gouden kooi en je komt er nooit meer uit. Ik ken succesvolle mensen die al sinds hun veertigste (!) dezelfde functie hebben – stel je dat eens voor.     Steeds meer jongeren doen aan ‘quiet quitting’. Dat betekent dat ze weigeren structureel over te werken en meer te doen dan in hun contract staat. Als je pas vanaf 50 jaar carrière hoeft te maken, kun je tot die tijd gaan leven. Er zijn bovendien toch banen genoeg – vraag om opslag en neem je tijd. Je personeel uitkafferen met een stropdas (!) om kan altijd nog.   Dus je moet toch al blijven werken tot je  88ste. Dan heb je na je 50ste nog dertig jaar de tijd! Chill.  Dat is beter voor iedereen. Oudere bazen doen minder gekke dingen dan jongere, weten het verschil tussen corrupt en niet-corrupt en tussen liegen en bedriegen beter, ze stralen rust uit (zie Angela Merkel) en je wordt niet meer zo snel verliefd op ze – ideaal. Hoe ouder je wordt, hoe minder domme dingen je gaat doen – Donald Trump is echt de enige uitzondering.  Nu zien HR-afdelingen werknemers boven de 50 amper staan omdat ze zelf zo jong en wild zijn. Als iedereen pas rond z’n 50ste serieus werk gaat maken van z’n baan, móéten ze die wel aannemen – een mega-samenzwering van ons tegen alle HR-types!  Dus er is echt alle tijd voor een carrière. Sterker nog, begin op de middelbare school al met vertragen. Doe er gerust een paar jaar langer over. Zittenblijven is het nieuwe carrière plannen. Laatbloeien – dan heb je altijd iets om naar uit te kijken.  Briljant idee en dan gewoon weer door met je Excellsheet inkloppen! https://t.co/8n4zp3HYcQ — Esther van Fenema (@EsthervanFenema) June 5, 2023  Help! @Japked ! Ze willen me een statement piece sellen om mijn look af te maken! 😱 pic.twitter.com/MSpSHXSGrm — JanFolkersma@mas.to (@JanFolkersma) June 14, 2023  @Japked Had je hier al een keer gehakt van gemaakt? Van de "impact"-epidemie? pic.twitter.com/lVFAVywOTj — Binnert de Beaufort (@BinnertdeB) June 14, 2023  Een conferentie over ‘implementatie’ van ‘competentie’.‘Inzetten op ontwikkeling’, ‘vertrekken vanuit betekenisvolle situaties’, ‘doelgericht leren omgaan met’ taal. Lachen met de @taalunie. pic.twitter.com/3n9JCbjF9k — Taaldokter (@Taaldokter) June 16, 2023</p>]]></description>
      <guid>https://nrc.nl/nieuws/2023/06/19/carrieremaken-dat-is-gewoon-stom-begin-er-niet-aan-voor-je-50ste-a4167527</guid>
      <pubDate>Mon, 19 Jun 2023 05:57:38 +00:00</pubDate>
    </item>
    <item>
      <title><![CDATA[14 dingen die je beter niet kunt doen tijdens de eerste date]]></title>
      <description><![CDATA[<p>Voor iedereen die al jaaaaaren gelukkig getrouwd, gepartnerschapt, ge-lat of anderszins geëngageerd is, wordt het deze week een makkie: jullie hoeven m’n column niet te lezen – ook weleens lekker, toch? Voor alle mensen die op zoek zijn naar de liefde van hun leven, of zomaar iemand om de rest van hun leven mee op de bank te netflixen heb ik ook goed nieuws: deze is speciaal voor jullie.  Want sinds ik een paar weken geleden schreef over wat je beter niet op je datingprofiel kan zetten is nu de tijd aangebroken om de eerste date eens radicaal anders te gaan benaderen. Hier zijn de beste tips.   Het Fidel Castro-effect, zeg maar. Onderdruk dus de neiging om uren los te gaan over je heavymetalhobby, je horoscoop, je wielrenrondjes, je kat, alles met ‘bierbrouwen’ en vraag in plaats daarvan eens iets terug. Werkt als een dolle! Doe desnoods of je geïnteresseerd bent.  Er is echt helemaal niemand geïnteresseerd in Kanban-borden, opex-dashboards, refinements die op de backlog gegooid moeten worden, taskforces, kwartiermakers en de nieuwe Omgevingswet.  Je bent op een date hè. Niet op een offertegesprek. Vermijd sowieso het woord ‘bitcoin’. Er zijn vrouwen die bij het horen ervan opstaan en vertrekken. Je kunt net zo goed zeggen dat je vindt dat Harvey Weinstein wel érg hard is aangepakt.  Dat is zo onaantrekkelijk. Vermijd vooral pijnlijke details. Dat ze zulke stomme borsten had, dat hij zo’n kleintje had, dat hij vreemdging met z’n baas, dat ze nooit van achteren wilde – ik verzin deze voorbeelden, uiteraard – kuch. Als je de date snel wil beëindigen is het natuurlijk wel heel slim om dit soort dingen te vertellen.   Wacht daar nog even mee (hekserij, vouwfiets, voetfetisjisme, Tesla, dat je in kabouters gelooft, astrologie, etc.) Ideaal voor de tweede date!  Hou het licht. Anders zit je voor je het weet in een therapiesessie waarvoor je geen factuur kan sturen. En dus ook niet ‘of er down of autisme in je familie voorkomt in verband met onze kinderen’ – echt gebeurd. Dan voelt je date zich gereduceerd tot zaaddonor.  Zoals het vragen om een soa-test, de: ‘je moet kiezen: katten of honden!’ en bezoekschema’s in de trant van ‘ik heb maandagen squash, dinsdag kantoordag, donderdag fietsen, zondag voor mezelf en vrijdag en om het weekend m’n kinderen dus ik kan elke woensdag en elke zaterdag om de twee weken, jij ook?  Ook erg: de ‘ben je bereid naar Den Haag te verhuizen, anders kunnen we er nu al beter een punt achter zetten’. Gast, ik ken je net een uur. Chill.   Over kapsel (‘je zou je haar kunnen verven’), kleding (‘liever een rokje’), postuur (‘dit dieet werkt wél goed’), tanden (‘misschien een beugel?’), schoenen (‘liever geen sneakers’). Kijk naar jezelf joh.  Het valt natuurlijk op als je NikkieTutorials hebt gebingewatcht, maar kom ook niet aanzetten met de spaghettisaus van drie weken geleden op je SuperDry-shirt terwijl je al een half jaar niet omgekeken hebt naar je gebit, teennagels, neus- en oorhaar.  11  Weet ik veel. Kijk zelf even hoe de vlag erbij hangt, of staat.  12  Ga je date niet ‘ghosten’ als je het niks vond, maar laat altijd iets weten. Ik heb zelf ooit Derk Bolt ingeschakeld omdat ik bang was dat m’n date was overleden. Maar hou het wel kort. Stop dus met die ellenlange afwijs-appjes, en zeker die met ‘tips en tops’ in de categorie ‘wat ik jou vaak zag doen is heel defensief reageren, terwijl je volgens mij juist een mensenmens bent’. Rot op. Als ik een 360-gradenfeedback wil, kijk ik wel op LinkedIn.   13  Dat is eng. Daten is  geen kwestie van gelijk krijgen. Je kan al om je hoektanden afgewezen worden, om je woonplaats, of om je auto – laat het gaan.  14 Probeer het een beetje leuk te vinden. Alsof je alternatief zoveel aantrekkelijker is, ook: weer een avond op de bank hangen – ja toch.  Zeker: too much love will kill you, zoals Freddy Mercury ooit zong. Maar hij schreef ook: play the game – wie weet. Bovendien: als het mislukt heb je weer een goed verhaal voor je vrienden die allemaal een supergelukkige relatie hebben. Laat me weten hoe het ging! Moedig voorwaarts. Kampioen zoekt hoofdredacteur. “Hebben we een match?” Ehm. Nee!🫣 @japked #kantoortaal pic.twitter.com/pZXJGDiFHA — Bert Mollema (@bert_mollema) June 2, 2023  Zojuist een impactgedreven ondernemer ontmoet. — Taaldokter (@Taaldokter) June 9, 2023  ‘Karaktervol’ en ‘markant’ is wat makelaars zeggen als ze een krot aanprijzen. https://t.co/NQaAMyyTV3 — Sander Schimmelpenninck (@SanderSchimmelp) June 12, 2023</p>]]></description>
      <guid>https://nrc.nl/nieuws/2023/06/12/14-dingen-die-je-beter-niet-kunt-doen-tijdens-de-eerste-date-a4166942</guid>
      <pubDate>Mon, 12 Jun 2023 05:57:38 +00:00</pubDate>
    </item>
    <item>
      <title><![CDATA[Wanneer ben je officieel een ouwe zak?  Doe de test!]]></title>
      <description><![CDATA[<p>Ik denk dat iedereen zich wel eens oud vóélt. Als iemand voor het eerst ‘u’ tegen je zegt. Als je na een personeelsuitje de rest van de week niet meer kan lopen van de spierpijn. Als iemand voor je opstaat in bus of metro. Als je minutenlang op een website moet scrollen voor je bij je geboortejaar bent.  Maar je oud voelen en echt oud zíjn, zijn twee verschillende dingen.  Ik denk dat ergens boven de 50 de schemerzone begint. Dat je steeds vaker tegen jezelf zegt: hee, dat had ik vroeger niet. Als je baas voor het eerst jonger is dan jezelf. Als je ertegenop gaat zien om naar een concert in een voetbalstadion te gaan. Als je steeds vaker opgelucht bent als mensen een afspraak afzeggen. Ergens in die periode ben je voor het eerst oud. Maar wanneer dat is, en hoe erg dat is, is vaak niet duidelijk. En dus maakte ik een handige test waarmee iedereen van elke leeftijd eenvoudig kan bepalen of je officieel oud bent, of slechts tijdelijk even wat minder, euh, affiniteit hebt met de tijdgeest. Ik werd erbij geholpen door twitteraars die met een overweldigend aantal suggesties kwamen.  Maak ’m en je weet het!  Je weet überhaupt wat een column is.  Voor elke ja 10 punten. Je gebruikt geregeld uitdrukkingen als ‘verdomd’, ‘op den twit’, ‘op de bonnefooi’, en ‘in de echtelijke sponde’. 5 punten voor elke ja.  10 punten.  5 punten voor elke ja.  Je appt met gestrekte wijsvinger, je houdt je telefoon tegen je oor in plaats van als een cracker voor je gezicht, je schrijft ‘op de WhatsApp’ nog punten en hoofdletters en je zegt ‘smartphone’ of ‘mobiele telefoon’ in plaats van ‘telefoon’.  3  punten voor elke ja.   10 punten voor elke ja.   5 punten.  Martin Brozius, Willem Ruis, Ria Bremer,  de Wie-kent-kwis, Ren je Rot en Stuif es in – én je vertelt er heel graag over aan collega’s die dat liever niet hebben. 5 punten voor elke ja.   10 punten.  Als collega’s aan je vragen hoelang je nog moet. 10 punten voor elke ja.  10 punten.   5 punten voor elke ja.  Als je geregeld zegt dat ‘beseffen’ geen wederkerend werkwoord is. 5 punten voor elke ja.   En de uitkomst hardop zegt waar anderen bij zijn. 5 punten voor elke ja.  Als je vraagt of die jonge collega de band op z’n shirt ook wel eens in het echt gezien heeft, en vervolgens losgaat over Pinkpop 1996. 5 punten voor elke ja.  Als je ontroerd raakt door  huisdieren. Als je glimlacht naar ouders met kinderen, als je een praatje maakt met de kassamedewerker.  Als je überhaupt nog afrekent bij een kassa. 5 punten voor elke ja.   10 punten.  10 punten ‘Zo, ik zit’, ‘wat hebben we geboft met het weer’, en ‘wat wonen we toch in een mooi land’. 5 punten voor elke ja.  En je niet weet dat er tussen nu en je geboortejaar evenveel tijd zit als tussen je geboortejaar en 1917. 5 punten voor elke ja.   10 punten.  20 punten voor elke ja.  En als je dat ook gaat zitten spuien. 10 punten voor elke ja.   90 punten. 0-25 punten:  Je bent een jonge god. Succes met je studie! Let een beetje op de oudjes om je heen en ga eens een borrel met ze drinken: ze weten verrassend veel en hebben alle zaken waar jij mee worstelt allemaal al eens meegemaakt.   25-200punten:  Je bent een ouwe zak in het lichaam van een jonge god – waarschijnlijk een millennial. Je tobt te veel. Probeer af en toe eens wat zelfspot. Hou vol! We houden van je.  200-300 punten:  Je bent een ouwe zak, maar hebt dat niet door. Geeft niks, want iedereen bewondert je (aanpassingsvermogen).   300-500 punten:  Gefeliciteerd! Je bent officieel een ouwe zak. Je bent milder geworden, neemt jezelf niet zo serieus, je kan het leven en de wereld relativeren en bent een rots in de branding voor je jongere collega’s. Vraag weleens wat vaker aan de jongeren hoe het gaat, en wat ze doen. Dus zendmodus uit en luistermodus aan. Voor iedereen leuk! Wat staat hier @Japked #innovatie pic.twitter.com/AmLQe93rXO — Elisabeth IJmker (@ElisabethIJmker) May 30, 2023  "Uit de beschermtafel is een besluit voortgekomen om de jeugdhulp in zetten gericht op het systeem." @Japked, het jargon in de wereld van de jeugdhulpverlening is ook vreselijk! Niet toegankelijk, niet empathisch. #jeugdhulp — Caroline de Groot (@CAAT_deGroot) May 31, 2023  Na de bijdrage van @Japked gisteren bij de redactiebijeenkomst van @ndnl over jeukwoorden, schiet ik gelijk weer in de lach, als ik een willekeurige nieuwsbrief open in mijn mailbox. Over 'aanzuigende verkeersbewegingen' en 'actuele akkerbouw'🤣 Jongens, houd toch op. pic.twitter.com/eNZdThmh8g — Hans-Lukas Zuurman ✍ (@HL_Zuurman) June 1, 2023</p>]]></description>
      <guid>https://nrc.nl/nieuws/2023/06/05/wanneer-ben-je-officieel-een-ouwe-zak-doe-de-test-a4166378</guid>
      <pubDate>Mon, 5 Jun 2023 05:57:39 +00:00</pubDate>
    </item>
    <item>
      <title><![CDATA[Wat een verspilling. Dat er ambtenaren zijn die Dennis Wiersma z&#8217;n &#8216;socials&#8217; moeten doen]]></title>
      <description><![CDATA[<p>Er stond veel nieuws in het onthullende portret over Dennis Wiersma, de VVD-minister van onderwijs, dat  NRC onlangs publiceerde. Dat hij negentien (!)  communicatiemedewerkers heeft bijvoorbeeld.  Tuurlijk, dat valt erg mee op het totale leger van ‘communicatieprofessionals’  dat in Den Haag rondloopt – dit jaar 936,47 fte. Maar 19 man voor één minister, dat is toch best, euh, fors. Of nou ja, vind ik dan. Het was natuurlijk ook nieuws dat Wiersma wekelijks schreeuwt tegen zijn medewerkers, al sinds zijn tijd als Kamerlid en staatssecretaris van Sociale Zaken, en dat er al 11 medewerkers (al dan niet overspannen) uit z’n verschillende teams vertrokken. Hij werd daar zelfs voor berispt. Je moet het wel héél bont hebben gemaakt, als je van de VVD een waarschuwing krijgt. Maar het grootste nieuws was wat mij betreft toch wel dat al zijn negentien medewerkers dagelijks bezig zijn om ‘de bv Wiersma’ in de schijnwerpers te zetten. „De minister wil elke dag op Instagram, LinkedIn en Twitter aanwezig zijn, met een tekst, foto’s, een filmpje”, zo stond er. „En zijn negentien communicatiemedewerkers moeten zijn voortdurende exposure organiseren.” Wat een verspilling. Wat zonde van al die tijd en al dat geld. Alsof die mensen niks beters te doen hebben.   En dus leek het mij nuttig om ‘minister Dennis’ wat tips te geven hoe hij vrij eenvoudig zijn pr en sociale media zélf kan doen. Zodat zijn medewerkers zich met belangrijker zaken kunnen bezighouden – publiek, leerlingen, ouders en docenten informeren over onderwijsbeleid,  het onderwijs eindelijk eens béter maken. En misschien houden ze dan ook wat tijd over om eens wat meer te luisteren naar hoe het onderwijs zélf denkt dat het beter kan. Ja toch. Komen ze.   Neem een kitten.  Niks zo goed voor je pr als kattenfoto’s. Puppy’s zijn  ook prima, maar veel meer werk. Je kunt ook in een asiel fotograferen, daar is elke dag nieuwe aanwas, én kun je meteen aandacht vragen voor het goede werk dat daar verricht wordt. Win-win.   Maak een selfie terwijl je je kinderen voorleest  Fris gewassen koppies en eikeltjes-pyjama’s vertederen enorm, én je bent met je portefeuille bezig. Sowieso werkt alles wat vaders in het huishouden doen goed op de socials – de was, koken, luiers, bakfietsen. Denk ook aan verkeerd dichtgeknoopte rompertjes – aaaaah #socute. Voor vrouwelijke ministers geldt dit niet. Die mogen zich juist níét op de borst kloppen voor zaken die ‘normaal’ zijn voor ouders. Vaders gelukkig wel!   Als je selfies maakt tijdens het werk, let er dan op dat details niet leesbaar zijn.  Zoals notitieblokken („functie elders”), boodschappenlijstjes („aambeienzalf”), en rapporten („leesvaardigheid wéér gedaald”). Zorg ook dat er geen compromitterende tabbladen (‘Second Love’, partijprogramma van de PvdA, website van De Correspondent) op je pc openstaan.  Fotografeer buiten de Randstad.  Met selfies uit Den Haag, je woonplaats Utrecht of Amsterdam ga je echt geen harten veroveren #kloofRandstadProvincie  Werk je eigen website (‘ik ben Dennis’) even bij.  Daar staat nu nog drie jaar oude informatie dat je Kamerlid bent, en 34 jaar.   Koop een bouwhelm en een blauwe overall.  Dan kun je snel even naar een bouwplaats om de hoek om een selfie te maken. Een stuk efficiënter dan zo’n tijdrovend werkbezoek.  Maak er ook meteen eentje op een grasveld, heb je gelijk het BBB-publiek. Ook even wat speklapjes op de bbq voor de foto #niksmismetvlees.  Ga met jonge, frisse mensen op de foto.  Oudjes scoren niet op de socials, en witte boorden al helemaal niet. Denk dus aan fietsenmakers, kappers en lassers – dat zijn de #hardwerkendenederlanders waar de VVD in de praktijk niets voor doet. Vermijd witte mannen boven de 50.   Ga naast een groepje succesvolle mensen staan en maak een selfie – de socials zijn dol op winnaars.  Denk aan sporters met een medaille #teamplay, zorgmedewerkers #helden #humbled, of een team docenten dat de lees- en rekenprestaties tegen de klippen op heeft verbeterd. #lovemyjob #mooiomtezien  Als er veel aandacht is voor je woedeaanvallen, leid dan de aandacht af met daadkrachtig beleid.  Denk aan ‘zorgen om salafisten op moslimscholen’, meldpunten voor kinderarbeid, ‘een masterplan basisvaardigheden’, kinderen verplicht het Wilhelmus laten zingen en een herinvoering van de dienstplicht #structuur – er is toch niemand die de verhalen leest dat dat alleen maar  proefballonnetjes zijn.   Vermijd alles met ‘zorgen om de reken- en taalvaardigheid’.   Anders krijg je het écht heel erg druk.   Als de media zich niet laten afschepen, gebruik dan schuldbewuste oneliners die je eigen aandeel verdoezelen.   „Ik betreur de ontstane ophef’, „ik werd te veel geleid door ambitie en gedrevenheid”, of mijn lievelings die je onlangs gebruikte: „Hoe vervelend ik dat ook vind en hoe graag ik dat besef ook eerder had gehad, moet ik helaas concluderen dat ik destijds die signalen onvoldoende tot mij heb genomen of mij ervoor heb afgesloten.” Schitterend.   O ja, en ga publiekscommunicatie beter betalen.  Nu mag een publieksvoorlichter blij zijn met schaal 10 en zitten de mensen die ‘het merk Wiersma’ moeten promoten in schaal 12 en 13. Dat moet echt andersom. Laat zien waar je prioriteit ligt.  Je bent al heel goed bezig!   Ik hoor steeds vaker de term 'tissuemeeting' voorbijkomen (ik werk in de media). Schijnt iets te betekenen als een bijeenkomst waarbij je de eerste ideeën 'op een servetje' schrijft. Benieuwd wat @Japked hier van vindt. — Daan (@Daan_Meertens) May 23, 2023  8.14 en al opgefokt pic.twitter.com/jnzDWSCqCe — Nathan 🦊 (@nathanvos) May 25, 2023  Ik zou de Ajaxvrouwen toch maar even huldigen op het Leidscheplein, want 't gaat bij de mannen nog wel even duren.https://t.co/9iqDBa930H — Rik de Jong (@Jongderik) May 25, 2023  Hier komt geen brug, maar een 'schakel tussen reputatie en belofte'. pic.twitter.com/Dx0MP4b1cu — Martjan Kuit (@MartjanKuit) May 26, 2023  "betekent NB nota bene? Ik dacht dat het voor 'Niet Belangrijk' stond" 😂@Japked wellicht een idee voor verkeerd verstane afkortingen in zakelijke communicatie (mocht je die nog niet gedaan hebben) — Ilona de Bok (@ilonadebok) March 31, 2023</p>]]></description>
      <guid>https://nrc.nl/nieuws/2023/05/29/kijk-dennis-wiersma-zo-kun-je-eenvoudig-zelf-je-pr-doen-a4165723</guid>
      <pubDate>Mon, 29 May 2023 05:57:39 +00:00</pubDate>
    </item>
    <item>
      <title><![CDATA[Hallo KNVB. Deze linkse deugmuts heeft nog wat tips voor jullie]]></title>
      <description><![CDATA[<p>Als lid van de smerige, havermelkdrinkende msm-elite uit de grachtengordel die het land he-le-maal kapotmaakt met fake news heb ik natuurlijk weinig verstand van voetbal. Maar toch baart het me zorgen – al dat gegooi met vuurwerk, bier, aanstekers, munten en rookbommen de laatste tijd. De KNVB kwam vorige maand met een nieuwe regel die gebiedt dat een wedstrijd moet worden stilgelegd als er iets door supporters op het veld wordt gegooid en dat het spel helemaal gestopt moet worden als er voor de tweede keer iets op het gras belandt. Maar veel heeft dat nog niet opgeleverd – behalve gestaakte wedstrijden. En dus leek het me een goed idee eens met een paar voetbalminnende vrienden uit de provincie met een krat bier erbij wat oplossingen te bedenken waar elke club meteen mee aan de slag kan. Misschien zit de „gouden oplossing” erbij, Wouter Gudde! Zet hem op, KNVB!  Maak allereerst de spelers wat weerbaarder.  Denk aan scherfvesten, schilden en helmen. Ik hoorde dat Nike al bezig is een voetbalharnas te ontwerpen dat 100 procent schok- en steekvrij is en tevens het risico op blessures na tackles  en kopballen beperkt – win-win. Haal alle stoeltjes weg en maak sta-tribunes.  FIFA en UEFA vinden ze onveilig, maar ik denk dan: hoe meer publiek, hoe meer sociale controle, en hoe dichter mensen op elkaar staan, hoe minder ruimte om vuurwerk af te steken. En het scheelt toch weer een hoop stoeltjes op het veld.  Hou het publiek nat.  Elke tien minuten een flinke straal water erop. Dan is het lastig vuurwerk aansteken. Laat de spelers die waterkanonnen bedienen.  Hoge, doorzichtige schermen zijn  nog beter.  Twintig, dertig, wat zeg ik, driehonderd meter hoog – waarom niet. Dan moet je écht hoog kunnen gooien met dat vuurwerk. Maak er meteen mee-kleurende schermen van. Die gitzwart worden als er iets wordt gegooid. Aan de kant waar geen ‘gooiers’ zitten, kunnen ze dan gewoon blijven kijken. Sta het toe om veilige dingen te gooien.  Want ik snap de behoefte om dingen te gooien heel goed. Doe ik thuis ook geregeld, naar de tv. Dus slipjes, knuffels, toiletrollen (mijn lievelings), tekeningen, hartjes, bitterballen – hebben de jongens op het veld meteen een knabbeltje. Zet anders mensen op het veld die het niet erg vinden veilige voorwerpen op te vangen. Hebben de gooiers meteen iets om op te mikken.  Ik ben dol op vuurwerk. Laten we dat gecontroleerd gaan afsteken.  Een spectaculaire vuurwerkshow bij elk doelpunt. Sta je dan, met je saaie vuurwerkbom.  Je kunt ook rookbommen gecontroleerd afsteken.  Zo wordt elke wedstrijd een legendarische mistwedstrijd zoals die in 1966, je weet wel, Ajax tegen Liverpool, Olympisch Stadion? Google dat anders even.  Meer figuurlijk ‘vuurwerk’ op het veld.  Beter spelen zodat supporters zich niet vervelen – is ook een optie, maar niet voor elke club haalbaar (ik noem geen namen).  Deel gratis seizoenskaarten uit aan vrouwen.  Vrouwen komen in vrede, altijd. Ik heb het even voor jullie nagezocht, maar alle veroordeelde hooligans in de historie ever ooit zijn mannen. Honderd procent.  Hoewel, bij Go Ahead Eagles, dit is echt waar, heeft een meisje dit seizoen bijna een stadionverbod gekregen omdat ze uit bij Ajax haar borsten liet zien, maar dat is teruggedraaid door de clubleiding. Gelukkig maar.   Verder dacht ik aan meer kinderen op de tribune, opa’s, oma’s, ooms en tantes – maak van elke wedstrijd een familie-uitje.  Ontvang iedereen met gratis koffie en een broodje kroket – geef iedereen een thuis in dat stadion – dat verwachten ze niet, al die gasten staan dan met tranen in de ogen. Ik nu ook trouwens. Over ontroering gesproken: ik dacht ook aan huisdieren op de tribune.  Dat stemt de vuurwerkgooiers vast milder – die hebben zelf vaak ook huisdieren. Ook kwetsende koren over het klokkenspel van de hond kunnen dan wel eens tot het verleden gaan behoren.  Vervang het bier in het stadion door rode wijn.  Liefst met veel tanninen, uit Cahors en omgeving. Dat vlekt als de ziekte. Geen vrouw is blij als je elke wedstrijd onder de rode wijn thuiskomt. En al die mannen die gooien met drank, zitten thuis natuurlijk onder de knoet, dus dat lost zichzelf op.  Verder denk ik dat er wel wat steviger gefouilleerd mag worden – een visitatiecommissie zal daar prima, eh, invulling aan kunnen geven.  En als dat niet helpt, moet het deurbeleid worden aangescherpt. Dat mensen slechts binnen mogen op vertoon van zelfgekleide asbakken, aantoonbare vaardigheid in het kantklossen, of een lidmaatschap van de scouting. Padvinders mogen sowieso gratis naar binnen. Maar de beste remedie tegen al dat gelazer met vuurwerk, rookbommen, aanstekers en andere ellende is natuurlijk, en ik geef toe dat dit een revolutionaire maatregel is: neem het voetbal serieuzer.  Heb meer liefde voor de sport. Want hoe serieuzer je de sport neemt en hoe meer je ervan houdt, hoe minder je met dingen gaat gooien. Vuurwerk gooien maakt het voetbal kapot – denk ik dan hè. Maar ja, ik heb er natuurlijk geen verstand van, kijk maar even wat je zelf het beste lijkt. Ga ik nu, als linkse klimaatdrammende D66-deugmuts weer even een potje tennis kijken. Ik lees in een Kamerbrief dat 'de revolverendheidseis knellend werkt bij het ontwerpen van een passend instrumentarium gericht op de doelenfinanciering van onderzoeksfaciliteiten en valorisatie'. Dat u het weet. — Bauke Schram (@BDSchram1) May 17, 2023  Haha, 100 jaar nadat iedereen met verstand al wist dat flexplekken de dood voor elke organisatie zijn gaan de absolute denkers van Universiteit Wageningen het ook nog even invoeren. Veel succes! https://t.co/d0NLPvv9Hb — Denkjewel (@Denkjewel) May 17, 2023  Waarom doen Amsterdammers zo ontzettend moeilijk over 1 klein stukje water? Bouw een brug, tunnel of polder het in. Dat eeuwenlange gezeik over het IJ… https://t.co/bgzdXuPL3T — Lammert de Bruin (@lammert) May 16, 2023</p>]]></description>
      <guid>https://nrc.nl/nieuws/2023/05/22/hallo-knvb-mijn-voetbalvrienden-hebben-nog-wat-tips-voor-jullie-a4165254</guid>
      <pubDate>Mon, 22 May 2023 05:57:39 +00:00</pubDate>
    </item>
  </channel>
</rss>
