<?xml version="1.0" encoding="utf-16"?>
<rss version="2.0">
  <channel>
    <title><![CDATA[Japke-D]]></title>
    <link>https://www.nrc.nl/rubriek/japke-d-denkt-mee/</link>
    <description><![CDATA[Japke-D]]></description>
    <item>
      <title><![CDATA[Ga je verbouwen? Dan kan je beter nú alvast gaan scheiden]]></title>
      <description><![CDATA[<p>Weten jullie nog, vorige week? Toen schreef ik over het leed dat verbouwen heet. Over onbetrouwbare aannemers, leidingen die niet gefreesd zijn als de vloer er al in ligt en abusievelijk verwijderde draagmuren. Een lezer schreef dat ze na het lezen niet meer verder durft met haar verbouwing en het liefst in foetushouding in bed zou gaan liggen. Een tweede vroeg zich af „waarom er wel fokprogramma’s zijn voor panda’s, maar niet voor aannemers”, en een derde schold me uit voor „optimist”.  Het leek me dan ook goed deze week tips te geven hoe je een horrorverbouwing overleeft. Misschien helpt het mensen nog net op de valreep van een totale inzinking.  1   Voor wie daar nu nog om moet lachen: zo worden jullie straks ook. 2  Om toch een idee te krijgen van tijd en kosten suggereerde een lezer om bij drie aannemers een offerte aan te vragen en die bij elkaar op te tellen – inderdaad, alles duurt drie keer zo lang en is drie keer zo duur. 3 Zoals een bouwplanner of architect die een ‘waterdicht contract’ kan opstellen met ‘boeteclausules’. Geloof me, het helpt je niets. Want wat doe je als je bouwplanner ruzie krijgt met je aannemer? Laat staan dat je überhaupt een aannemer vindt die met een ‘waterdicht’ contract akkoord gaat. En wat doe je als hij zich er vervolgens niet aan houdt? Een rechtszaak? En wie maakt je huis dan af? Veel beter is het om maar gewoon te accepteren dat je aan je aannemer bent overgeleverd. Het enige wat je kan doen, is vooraf googelen en referenties bekijken. Maar zelfs dan is een verbouwing als het leven zelf – er is geen enkele garantie op succes.  4  Fornuizen onder de verf, wc-brillen in tweeën, „o moesten die wastafels er niet uit?” – bouwvakkers walsen overal overheen. Denk dus niet dat je een stukje van je huis kan verbouwen met een zeiltje over de rest – haha, nee joh. Sla liever het dak eraf, sloop alle muren en ga voor de totaalverbouwing. Of nog beter: blaas je huis helemaal op voor je begint. Daarna kan het alleen maar beter worden. 5  Huur een tijdelijke woning, alsjeblieft. Ik weet dat dat klauwen met geld kost, maar maanden in het stof, gedril, geboor en keiharde muziek houdt echt niemand vol.  6  Anders gaan aannemers  ‘uitdagingen’ zelf oplossen. En  zit je wasmachineleiding ineens „iets naar rechts”  zodat je dure inbouwkast niet meer past, heb je geen inloopdouche meer omdat een muurtje „vergeten” is, of is je woonkamer ineens geverfd met de verf van de kinderkamer. Verbouwen is twee jaar lang, 24 uur per dag alert zijn.   7   Iedereen die denkt naast een verbouwing nog een leven te kunnen leiden, moet ik teleurstellen. Een vriend mailde dat er nog eerder ‘verbouwingsverlof’ zou moeten zijn dan zwangerschapsverlof, en gelijk heeft-ie. Want in vergelijking met het uitleggen van je gewenste visgraatvloer aan een Roemeen is het vervangen van een luier om drie uur ’s nachts echt peanuts.  8   Dat is echt de enige manier om alle kosten op te kunnen vangen van al het werk dat de eerste en tweede keer verkeerd gaat en opnieuw moet, van alle ‘bouwmissers’ en van alle stookkosten voor straalkachels, bouwdrogers en de vloerverwarming die weken moet loeien terwijl de deur openstaat – oeps. O ja en zorg voor een constante toevoer van cola, koffie, snoep, chips, appeltaart, frikandellen, rijsttafels en bier. Om de bouwers tevreden te houden.  9    Maar altijd in termijnen voor elke fase die af is. Zo heb je, als je aannemer ineens verdwenen is, in ieder geval (een gedeelte van) je geld nog.  10  Dan ga je als vrienden uit elkaar. Is ook fijner voor de kinderen.  11  Licht ze tijdig in, bereid ze voor op het ergste en koop ze om. En dan bedoel ik niet met ‘een bloemetje’ of ‘een bon van de snackbar’ die lezers opperden. Nee, dan bedoel ik grote sommen geld en elke week minstens 150 rozen. Dit zijn de mensen wier leven jij de komende twee jaar tot een hel gaat maken.  12 Een verbouwing is compromissen sluiten tot je een ons weegt. Laat je ‘droomhuis’ dus los. Een gat in de vloer is ook een prima toilet, als je maar een dak boven je hoofd hebt, als de gasleiding ontploft, ga je elektrisch koken – dat werk. Elke verbouwing waarbij uiteindelijk het dak niet lekt, is een geslaagde verbouwing. 13   Dat je tóch verder had moeten uitbouwen, toch de keuken aan de voorkant had moeten maken in plaats van in het midden, toch die glazen pui met zwarte omlijsting had moeten skippen omdat die nú al gedateerd aandoet – accepteer dat vooraf alvast. 14  Is je huis nou echt zo vreselijk? Je hebt er jaren gewoond dus de komende twintig jaar kunnen er ook nog wel bij. Zie ook punt 1 tot en met 13.  15  En niets is zo heerlijk als je horrorverhalen delen. Het is net als met vakanties: waar heb je het over dertig jaar nóg over? Niet over je rimpelloze reisjes naar Italië, maar over de kakkerlakken in Jordanië, de diarree in India en dat hotel in Syrië waar Russen ’s nachts op de gang wapens stonden te dealen. Ja toch? Nou dan. We leven nog, we lachen nog  en we hebben elkaar nog, hou vol.  Het is maar een verbouwing! @Japked in deze nette wijk van Den Haag zeg je het natuurlijk anders pic.twitter.com/gPV2cTW9oG — Ronald Borgts (@borgts) January 7, 2023  Als een ‘last mile coordinator’ je een LinkedIn-uitnodiging stuurt, heb je dan te maken met een uitvaartverzorger met een voorspellende gave? #durfheteigenlijkniettevragen @Japked — arthur lubbers (@arthurlubbers) January 10, 2023  'Je ziet dat in de hele (zuivel)keten pijn wordt gepakt' @NOS journaalHelp, @Japked! — Carla Desain (@CarlaMondig) January 10, 2023  Misschien kan @Japked uitsluitsel bieden over het derde punt van de besturings- en toezichtsfilosofie: ernaast, erachter en ervoor? Zelden zoveel vaagtaal bij elkaar zien staan. pic.twitter.com/DVZUxH0l6E — Ans Bouter (@ansbouter) January 11, 2023  Wat zou @Japked hiervan vinden? https://t.co/w8DLjMJ9nG — Freek Goeree @freekgoeree@mastodon.online (@fhgoeree) January 14, 2023</p>]]></description>
      <guid>https://nrc.nl/nieuws/2023/01/16/ga-alvast-scheiden-vergeet-de-planning-en-doe-het-niet-dit-zijn-de-beste-tips-om-een-horrorverbouwing-te-overleven-a4154347</guid>
      <pubDate>Mon, 16 Jan 2023 05:57:41 +00:00</pubDate>
    </item>
    <item>
      <title><![CDATA[De kruipruimte onder water, ruzie met de buren en 11 andere dingen die altijd misgaan bij een verbouwing]]></title>
      <description><![CDATA[<p>Lieve mensen, ik zeg het maar meteen: ik had geen idee. Dat er zóveel mis kan gaan bij een verbouwing. Tuurlijk, bij mijn eigen verbouwing, drie jaar geleden, ging er ook wel eens wat verkeerd. En ik kijk geregeld naar het tv-programma over horrorverbouwingen Ik vertrek. Dus ik wist wel íéts.  Maar sinds de woningmarkt op slot zit en echt iedereen aan het verbouwen is, zindert het hele land van de verbouwingsstress. Verbouwen is een nationaal trauma geworden. Ik kreeg in ieder geval honderden reacties, toen ik er op Twitter naar informeerde. Ondergelopen kelders, verzakte puien, lekkende aanbouwen, verstopte rioleringen – zoveel, dat ik maar besloten heb om er een tweeluik van te maken.  Met deze week: de 13 dingen die altijd mis gaan bij een verbouwing, en dan volgende week: tips om een horrorverbouwing te overleven. Hou je vast. Dat betekent dat een badkamer waar je een maand voor had met een beetje mazzel over een jaar af is, een uitbouw die op papier drie maanden duurt, twee jaar vergt, en dat een nieuwe verdieping er op z’n vroegst in 2028 op zal staan – als je morgen begint. Vandaar ook die uit de klauwen lopende kosten. Vergeet ook de btw niet die nooit op de offerte staat. Komt er over het hele bedrag altijd nóg eens 21 procent bij. Verrassing! 2 Want aannemers zijn op dit moment niet meer te vinden. Een vriend mailde dat hij vorige maand naar een nieuwe badkamer had geïnformeerd en het advies kreeg om het over twee jaar nog maar eens te proberen. Vakmensen zijn net zo zeldzaam geworden als pandaberen.  3  Want aannemers… Tja. Die zijn meestal onbereikbaar, schreven lezers, of, nog erger: ze belanden in de bak. Of gaan failliet. Dat is trouwens meestal op het moment dat je dak er net af ligt, de voorpui eruit is geslagen, de eerste aanbetaling is gedaan, of als al deze zaken zich tegelijk hebben voorgedaan. 4  Dan heeft zelfs bellen, appen en stalken geen zin meer. Dan is hij weg naar de volgende klus en moet je de rest zelf afmaken.  5  Als de tegels op zijn, kunnen ze helaas niet meer worden bijbesteld. De keukenboer gaat failliet maar kan gelukkig wel de helft van de spullen leveren. De andere helft kan je nergens meer krijgen, of over, juist, twee jaar. De dakramen lekken en de leverancier neemt de telefoon niet op. De dakpannen zijn uit de tuin gejat en als je de lampen aanzet, gaan ze bij de buren uit. Met een beetje geluk is dit ook over twee jaar opgelost. 6  Als de vloer is uitgehard, hebben ze altijd één belangrijke leiding vergeten te frezen. De ene professional kraakt de andere af: „Wie heeft dit gestuct/gevoegd/geplaatst? Dat zou ik nooit zo accepteren.” 7  Omdat je al maanden bij je vrienden moet wassen, koken en douchen, verlies je ze één voor één tot je alleen over bent. Met de buren komt het sowieso nooit meer goed door het maandenlange gedril, gedreun, gezaag en geboor dat elke dag al om 6.30 uur begint en ook op feestdagen en in het weekend doorgaat. Mensen die verbouwen gaan trouwens ook altijd scheiden, sorry. Maar goed, dan heb je wel het net-verbouwde huis voor jezelf! 8 Het (nog natte) schilderwerk zit onder het stof omdat er nog een tegel gezaagd moest worden. De verf die op de staal ‘wit met een zweempje grijs’ leek, blijkt in het echt knalroze. Het cement moet opnieuw gestort omdat de kat per ongeluk was ingemetseld. De vaatwasser blijkt z’n water rechtstreeks in de kruipruimte te lozen. De riolering raakt verstopt. Bij het fixen van de riolering wordt een gasbuis geraakt en bij het repareren van de gasbuis gaat uiteraard de datakabel doormidden. 9 Daarna ben je weken bezig de pot schoon te bikken. Een nieuwe zou handiger zijn, maar dat type wordt helaas niet meer geleverd. 10 Door een verkeerde leiding wordt de wc doorgespoeld met warm water maar de muren zijn helaas al afgestreken dus dat kan niet worden verholpen. Omdat het aanrechtblad een paar millimeter te breed is, past de spoelbak niet en zijn de afdekplaten van de keuken te smal –  dit gaat in totaal vier keer mis. 11  De voordeur is vijf centimeter te kort (!) en de mannen die de nieuwe wasmachine komen leveren, beschadigen de net geverfde trap. Die ene muur die is weggehaald, bleek tóch een draagmuur. 12 Daarna gaat je verkering alles afmaken, de schat, waardoor je nóg vijf jaar in de woonkamer moet kamperen, in de kelder op een komfoortje van de Action kookt en met een paraplu op in het bad – want lekkage – je was moet doen. Na drie jaar bel je huilend met RTL en smeek je om John Williams van Help mijn man is klusser – die niet komt. 13  Maar uiteindelijk wordt het mooi! "Welke nieuwe uitdaging omarm je nu?" Ik zag het serieus in een LinkedIn-comment staan als reactie van iemand die een afscheid aankondigde #taal pic.twitter.com/JQx8D2VG9p — Audrey (@Audrey_T) January 3, 2023  2024 wordt echt mijn jaar. — jacq. veldman (@jacqveldman) January 2, 2023  @Japked mag ik in de categorie #vaagtaal even de nieuwe Citymarketing van Zwolle bij je onder de aandacht brengen? Bijna 2 minuten later heb ik werkelijk nog steeds geen idee waar Zwolle voor staat. https://t.co/Na3Rbn94oF — Michel ten Hoove (@helderverwoord) January 6, 2023   @Japked 😱 pic.twitter.com/u7BEqUNjg3 — Dorothé (@studioguus) January 6, 2023</p>]]></description>
      <guid>https://nrc.nl/nieuws/2023/01/09/13-dingen-die-altijd-mis-gaan-bij-een-verbouwing-2-a4153690</guid>
      <pubDate>Mon, 9 Jan 2023 05:57:42 +00:00</pubDate>
    </item>
    <item>
      <title><![CDATA[Nieuwjaarszoenen op het werk&#8230; Welk type ben jij?]]></title>
      <description><![CDATA[<p>Deze week is half Nederland nog vrij, maar komende  week barst op het werk het circus van de nieuwjaarswensen weer los. We staan daarmee aan de vooravond van een historisch moment. Want voor het eerst in twee (!) jaar is het officieel weer toegestaan om elkaar de hand te schudden, te omhelzen, of nóg historischer: te zoenen.  En dus leek het me handig op Twitter eens te peilen welke nieuwjaarswensenstrategie mensen de komende week gaan volgen. Zodat je weet wat je ongeveer kan verwachten van je collega’s. Ik zie 12 (nieuwe) nieuwjaarswenstypes ontstaan.   Dus zweethanden om de jouwe, de net iets te lange omhelzing én, uiteraard, drie dikke zoenklappers want: „Nu mag het weer.”  Het type dat al jaren bij de kantooringang in hinderlaag lag om je te bespringen, maar nu, na drie jaar onthouding vastberadener dan ooit is om je te grazen te nemen. Draagt dit jaar wel een boksmasker, uit voorzorg, voor het geval collega’s  gaan meppen. 2  Begint zelf niet met zoenen en omhelzen, maar verwelkomt collega’s die dat wel willen van harte. Leeft in volstrekte symbiose met type 1. Is de laatste twee weken van januari standaard ziek, maar ‘ziek word je uiteindelijk toch’ en: ‘je moet toch afweer opbouwen’. 3  Neemt standaard drie weken verlof in januari om er zeker van te zijn geen enkele zoenende collega tegen te komen. Werkt in de zomer door omdat de vrije dagen dan op zijn. 4  Zie type 3, maar dan met minder vakantiedagen. 5   Heeft daarvoor weken de baard laten staan, slaapt in december buiten om in januari zo verkouden mogelijk te zijn,  eet al weken elke dag tien tenen knoflook en wast al maanden het haar en de kleren niet meer om collega’s af te schrikken. Valt desondanks toch ten prooi aan type 1. 6  Draagt een koortslippleister en plastic handschoenen zonder dat er een koortslip of eczeem aanwezig is. Zwaait met een zakdoek zonder verkouden te zijn, zorgt dat er altijd een tafel in de buurt is om achter te gaan staan als een collega in de buurt komt, en draagt de hele dag een grote mok koffie met beide handen om handenschudden te vermijden. Zoent overigens wel ‘selectief’. Heeft daarvoor bij de ingang een lijst opgehangen met ‘gelukkigen’.  7  Zegt dit ook de hele dag: „Waarom doet niet iedereen hier de namasté!? Een gemiste kans!”  8  Lijkt op type 5 en 6 maar is nog een stukje extremer. Vindt dat zoenen onder collega’s „bij wet verboden moet worden in het kader van de wereldgezondheid”. Is het type dat bij binnenkomst heel hard ‘gelukkig nieuwjaar’ roept, ‘wat ongemakkelijk zwaait’, een buiging maakt en hoopt dat iedereen dat gehoord en gezien heeft, en vervolgens „met stevige tred doorloopt”. Het type dat altijd vrolijk blijft lachen, maar collega’s die dichtbij proberen te komen genadeloos tackelt –  „desnoods met een kopstoot”. 9  Zoent niemand meer op het werk omdat dat „sinds #MeToo heel ongemakkelijk voelt”, maar geeft iedereen wel een vrolijke elleboog, boks, ‘hug’ of high five. Wordt door vrouwen op handen gedragen. 10  Wast z’n handen nooit als hij op het toilet is geweest en grasduint de hele dag driftig in de snoeppot. Niet te verwarren met het type dat iedereen een hand geeft en daarom juist wat vaker z’n handen wast of het type dat „gewoon iedereen een hand geeft net als vroeger, want hoezo niet?” 11  Kwam sowieso al nooit meer naar kantoor. Komt pas weer terug als corona voorbij is. „In 2032 ofzo.”  12  Ook bij verjaardagen, promoties, borrels, of wat dan ook.  Het type dat dit ‘historische moment’ zou willen aangrijpen om nou EINDELIJK eens definitief afscheid te nemen van de smakkerige drieklapper op de werkplek. Net als we gedaan hebben met roken, ponskaarten en de telex. Omdat het iets van het verleden is, nergens op slaat en mensen ongemakkelijk maakt.  Het type dat het belachelijk vindt dat mensen zich gedwongen voelen vrije dagen op te nemen of zich ziek te melden om ze te ontlopen. Het type dat vindt dat we zoenen moeten bewaren voor onze geliefden, vrienden en kinderen, en een boks, elleboog, namasté of hand moeten invoeren voor de zakelijke omgeving. Gewoon voor iedereen.  Klaar.  Gelukkig nieuwjaar allemaal! We weten in dit land niet eens hoeveel brandweerkazernes of brandweerauto’s we hebben maar gelukkig weten we nu wel dat de brandweerzorg “een cyclisch proces” wordt waarbij “alle partners op alle niveaus een gezamenlijke rol hebben” pic.twitter.com/7kwBQvfhke — Nicole Temmink (@NicoleTemmink) December 6, 2022   Dit artikel heb ik al een paar keer met open mond zitten lezen. Wat een goudmijn vol beleidsjargon. (Als ik later groot ben, word ik programmamanager digitaliseringsimpuls en ga ik transformatiehubs optuigen, verandermotoren gericht op innovatie!) https://t.co/aP3ReBPqJs — Wouter van Wingerden 🇺🇦 (@doetietsmettaal) December 29, 2022   Een vriendin van me gebruikte gisteren bloedserieus en zonder schaamte de afkorting ‘bopla’ in plaats van ‘borrelplank’. De komende 3 maanden zal ik afwezig zijn om dit in alle rust en eenzaamheid te verwerken. Dank voor uw begrip. — Nina Juffermans (@NinaJuffermans) December 30, 2022</p>]]></description>
      <guid>https://nrc.nl/nieuws/2023/01/02/nieuwjaarszoenen-op-het-werk-weg-ermee-a4153083</guid>
      <pubDate>Mon, 2 Jan 2023 05:57:42 +00:00</pubDate>
    </item>
    <item>
      <title><![CDATA[Als je een kat hebt, kun je je carrière wel vergeten]]></title>
      <description><![CDATA[<p>Het is momenteel nogal een puinhoop bij me thuis. Dat komt omdat een van m’n katten afgelopen week in de lappenmand zat en ik nog steeds aan het puinruimen ben.  Hij had buiten gevochten – er zat geen briefje bij met wie – en daarbij een wond aan z’n poot opgelopen die op bijbelse wijze was gaan ontsteken met zweren en pus. En toen ik zondagochtend om 7 uur de zoveelste plas kots van m’n kleed aan het schrobben was,  dacht ik ineens: eigenlijk zijn er best veel redenen om nooit een kat te nemen. Niet alleen omdat het genadeloze sadisten zijn die miljoenen vogeltjes per jaar opeten, je meubels kapotkrabben of van april tot diep in september honderden vuilniszakken vol plukken verharen – dat weten we al. Maar ook omdat, of wacht… ik zet alle argumenten even op een rijtje.   Niets is zo heerlijk als met de deur op slot met een kat op de bank zitten. Als je een kat hebt, ga je dus nooit meer naar feestjes of op vakantie en raak je langzaam in een sociaal isolement. En het ergste: het voelt als het mooiste dat je ooit is overkomen.   Want met een kat wil je alleen nog maar thuiswerken. Het is een taboe om hardop te zeggen, maar katten zijn zoveel leuker dan je collega’s. Als je naar een slapende kat kijkt, voel je langzaam alle ambitie uit je wegsijpelen – een heerlijk gevoel. Je kan sowieso niet werken als er een kat bij je op schoot zit. Mensen zonder katten snappen dat niet.  Iedereen denkt van wel, maar dat is een fabeltje. De bekjes van katten zijn een brandhaard van bacteriën en daarmee likken ze hun hele vacht. Als je je kat knuffelt, geef je daarmee dus triljoenen vijandige micro-organismen toegang tot je eigen biosfeer.  Ik bedoel: katten zijn niet heel slim. Ze hebben wel vaak slimme baasjes – Albert Einstein, Remco Campert, Japke-d. Bouma – maar dat is niet hetzelfde.  Tuurlijk. Op Instagram, Netflix en Twitter zie je katten door hoepels springen, high-fiven en hele gesprekken voeren. Maar dat is de zeer kleine minderheid die het verpest voor de rest.  De doorsneekat weet nog steeds niet hoe het kattenluikje werkt, raakt totaal overstuur van een stofzuiger, schrikt zich de tering van een komkommer, vergeet  z’n tongetje in te trekken als hij even pauzeert met wassen, begraaft z’n keutels half onder het zand alsof we dan niet doorhebben dat hij ergens illegaal gepoept heeft, en bedenkt iedere keer als het regent en hij naar buiten gaat, dát het regent en hij weer naar binnen wil.   Die geloofden ook dat we na de dood een enorme reis gaan maken waar we gouden bekers, bestek, sieraden, trompetten, schoenen, beelden, waaiers en enorme, door dwangarbeiders gebouwde, piramides voor nodig hebben – niet echt een aanbeveling, lijkt mij.   Je krijgt maagpijn als ze zich beroerd voelen. „Ik zou m’n eigen bruiloft afzeggen als m’n kat ziek was”, schreef een lezer. Nou, ik zou m’n eigen begrafenis afzeggen als ze een dag niet eten. Ik bedoel: als je kat ziek is, zou je zorgverlof moeten krijgen.  Net als het bekijken van grappige kattenfilmpjes, het maken van kattenfoto’s en over hen vertellen. Helaas leven we in de krankzinnige tijd dat het niet wordt geaccepteerd dat je daardoor soms een paar dagen per week niet kan werken. Ik vind dat heel jammer  Solitaire, arrogante types. Hoe langer je een kat hebt, hoe erger het wordt. Ik denk dat we er eerlijk over moeten zijn dat mensen die langer dan vijf jaar een kat hebben – ik heb ze nu zeven jaar – eigenlijk niet meer terug kunnen keren in de samenleving.  Ze houden je uit je slaap, negeren je, zelfs als je drie uur total loss op de bank ligt te huilen. Als ze je kopjes geven, doen ze dat  om hun geurspoor over je heen te wrijven, en als ze dat schattige mauwtje laat horen willen ze eten.  Die van mij bijten ’s nachts weleens zacht in m’n vinger. Dat vond ik altijd het toppunt van lief, tot een expert me uitlegde dat ze daarmee testen of ik al dood ben. Een kat zou je vermoorden als hij de kans kreeg.   Dat je na een lange dag buitenshuis niet kan wachten om hun koppies weer te zien – die snoetjes, die oortjes, die snorharen, die pootjes! – kattenhaters hebben geen idee.  Hoe je smelt als ze in een veel te klein doosje gaan zitten en daar vervolgens niet meer uitkomen. Hoe gracieus ze door het huis schrijden. Hun waanzin. Dat je je rechterhand zou geven voor hun eeuwige leven. Als je ooit een kat hebt gehad, kan je nooit meer terug naar een leven zonder. De oplevering van het nieuwe gebouw van de faculteiten @RadboudFFTR en @RU_Letteren staat gepland voor 2027. Onduidelijk blijft of medewerkers een eigen kamer krijgen in het nieuwe gebouw.https://t.co/2vKucp9B1X — VoxNieuws (@VoxNieuws) November 30, 2022</p>]]></description>
      <guid>https://nrc.nl/nieuws/2022/12/05/10-redenen-om-nooit-een-kat-te-nemen-a4150466</guid>
      <pubDate>Mon, 5 Dec 2022 05:57:43 +00:00</pubDate>
    </item>
    <item>
      <title><![CDATA[16 misverstanden over Matthijs van Nieuwkerk en andere bullebakbazen]]></title>
      <description><![CDATA[<p>Ben jij wel eens uitgescholden door je baas? Ik wel, en elke keer was ik weer in shock – heel naar om mee te maken. Ik moest er vorige week weer eens aan denken, toen bekend werd dat Matthijs van Nieuwkerk vijftien jaar op de redactie van DWDD tientallen mensen door scheldpartijen en vernederingen een burn-out in werkte.  In de media leek het alsof het een unieke gebeurtenis was, maar veel meer mensen hebben zo’n baas (gehad). Niet zo extreem, tenminste dat hoop ik, maar het is naïef om te denken dat dit een uitzondering is.  Ik vrees dat er op de Zuidas, in de zorg, op de ministeries nog een hoop andere mini-Mussolini’s rondlopen. Vroeg of laat loopt iedereen een keer tegen een zilverrug (m/v) aan.  Zo vielen me  in de talkshows, de kranten, en op de soosjals nog wel meer misverstanden op over de casus-Van Nieuwkerk. Zó veel dat ik dacht: ik zet ze even op een rijtje. Zodat we de volgende keer – want die zal er zeker komen – wat beter beslagen ten ijs komen.  Het grootste misverstand over succes is dat je zonder vernedering, stress en scheldpartijen de top nooit zal bereiken. Zonder wrijving geen glans, If you can’t stand the heat, stay out of the kitchen (gaap) – het is allemaal onzin. If you can’t stand the heat, you’ve got the wrong cook - zo simpel is het. Tuurlijk, onze calvinistische inborst dénkt wel dat je eerst moet lijden, dat er tegen je geschreeuwd moet worden, in het zweet uws aanschijns. Dat heb ik zelf ook lang gedacht, én geschreven. Maar iedereen die wel eens met een empathische baas heeft gewerkt weet: je hoeft geen klootzak te zijn om een legende te worden. Als Lee Towers het kan, kan jij het ook. Wat een onzin. We praten het WK in Qatar toch ook niet goed door prachtige doelpunten, mooie passes en schitterende reddingen?  Haha tuurlijk joh. Vooral alfa-aapjes willen graag ‘topsport’ bedrijven. Maar de waarheid is dat een vrouw/man als Matthijs van Nieuwkerk het nog geen week zou uithouden bij een topclub. We weten allemaal hoe het met Ronaldo is afgelopen bij Manchester United.  Ja, en? Alsof dat vóór ze pleit. Werkweken van 80 uur of meer zijn gewoon ongezond – die mythe mag ook wel eens ontmaskerd worden.  Iemand die tijd maakt om zijn kinderen uit school te halen, even te kletsen met een collega, en zijn fouten kan toegeven – díé leeft pas voor zijn vak en díé is pas een held.  Euh, nee. Je bent een eikel als je mensen een burn-out in jaagt. Datzelfde geldt  trouwens voor alle bazen bóven de bullebakbaas die het lieten gebeuren.  Dat zal zeker een rol spelen, maar de waarheid is dat ook de ‘vaste contracters’ hun mond niet durven opentrekken als ze worden uitgescholden door hun baas. Dat is het kenmerk van een angstcultuur: iedereen zit erin. Het is een omerta.  Misschien omdat je je schaamt dat je niets doet. En als niemand iets doet, hoef jij dat ook niet te doen. Op die manier ga je geloven dat het normaal is wat er gebeurt.  Ik heb de grootste ego’s zien kruipen voor een bullebakbaas. Een bullebakbaas is meestal een aardige man, of vrouw. Maar ze hebben helaas óók nog een gezicht voor intern gebruik.  Flauwekul. Het is als een automobilist die een kind aanrijdt. Die kan ook niet zeggen: had het kind maar niet moeten oversteken. Een baas moet verstandiger zijn dan haar/zijn ondergeschikten. Daar is ook het salaris naar.  Hoe langer er gezwegen wordt, hoe sterker de angstcultuur. Leidinggevenden zouden ook daarom nooit langer dan vijf jaar op dezelfde plek mogen blijven zitten.  Van Nieuwkerk zei het in een reactie zo: ‘Ik word nu teruggevouwen tot een eeuwige driftbui. Dat was ik niet.’ Lieve bullebakbaas, juist als je ‘slechts’ af en toe ontploft, maakt dat je onvoorspelbaar – en dus extra gevaarlijk. Een joviale baas die af en toe ontploft is doodeng – enger dan een baas die de hele dag staat te schreeuwen.  Nee, alleen de slachtoffers zijn slachtoffer. De bullebakbaas is alleen slachtoffer als het wangedrag uitkomt. En zelfs dan is hij nog geen slachtoffer, maar kruipt hij in een slachtofferrol. Dan zal het beter gaan. Dat zal niets uithalen. Het zal altijd weer opnieuw gebeuren in een situatie waar succesvolle, charismatische, vrouwen en mannen (te) lange tijd carte blanche krijgen.  Dat is niet raar, dat is logisch. Een gedeeld trauma heeft vaak tijd nodig om zich te openbaren.  Kun je nagaan wat er voor nodig is voordat het écht indruk maakt – een ellenlang artikel in de Volkskrant met tientallen getuigen – om écht effect te hebben.  Het is ook dramatisch. Voor jou misschien niet – houden zo. Maar voor een hoop andere mensen wel. Weet dat jullie niet alleen zijn.  Hoe was jouw week? Tips voor Japke-d. Bouma via @Japked op Twitter. This @Japked? ⬇️ pic.twitter.com/Od2hCnpIjm — Paul A. Kirschner (@P_A_Kirschner) November 20, 2022   Dit hangt bij ons kantoor op het toilet. Passend, want m’n broek zakte ervan af. Benieuwd of @Japked zich wil wagen aan een vertaling? pic.twitter.com/dWhweu47BD — Noëlle Dersjant (@ndersjant) November 21, 2022   Hé @Japked , we hebben er nu ook een. Een interimmer die het programmamanagement in lijn gaat brengen, de setup van de governance gaat doen, de processtructuur gaat afstemmen, brown paper sessies gaat organiseren en een roadmap uittekenen. En dat al binnen een paar dagen. — 🅿️🅰️9️⃣❌ @mastodon.radio (@PA9X) November 22, 2022   Heeeey @Japked, wil jij je skills ook 'uplevellen'???? bij NPO????? pic.twitter.com/oTkgNjhcQX — Rutger de Quay (@rutger_) November 25, 2022   @Japked Nieuwe variant in de Telegraaf vandaag: pic.twitter.com/ovlbrH37fn — Johan Stam (@JohanStam1) November 26, 2022</p>]]></description>
      <guid>https://nrc.nl/nieuws/2022/11/28/een-baas-die-af-en-toe-ontploft-is-doodeng-a4149699</guid>
      <pubDate>Mon, 28 Nov 2022 05:57:43 +00:00</pubDate>
    </item>
    <item>
      <title><![CDATA[En ineens dacht ik: is de autoritaire aanpak van Louis van Gaal nog wel van deze tijd?]]></title>
      <description><![CDATA[<p>Geachte heer Van Gaal, u bent de beste voetbaltrainer ter wereld. Hebt de beste clubs gecoacht, de meeste bekers behaald – en iedereen die het tegendeel beweert krijgt met mij persoonlijk te maken.  Maar ik zag ook die documentaire van Geertjan Lassche over u, waardoor ik toch weer een klein beetje begon te twijfelen.  Daar zag ik u fulmineren tegen uw team, uw arrogantie, uw lievelingsspeler Luís Figo die zich door uw discipline en ijzeren tucht geregeld een „leeuw in een kooi” had gevoeld.  De broertjes De Boer ook, als jochies bij u op de achterbank. De strakke koppies, de frustratie, nog steeds, over het gemiste WK van 2002 – naar hún zeggen omdat u te veel op hun nek zat. En ineens dacht ik: werkt een autoritaire aanpak nog wel voor de nóg jongere voetballers van de generaties Y en Z die momenteel in Oranje spelen? Toen ik op Twitter om raad vroeg kreeg ik veel geruststellende antwoorden. Dat uw „gedisciplineerde aanpak juist heel geschikt is voor alle voetbal-bv’tjes met fragiele ego’s die worden gegijzeld door de dobberende zee van Instagram-likes, Gucci-tassen en miljoenensalarissen” (niet mijn woorden, uiteraard).  Maar ik kreeg ook nog wat ideeën voor wat extra puntjes op de i die uw onverwinnelijke strategieën nóg beter laten uitkomen. Ik zet ze even voor u op een rij!  Noem uzelf, allereerst, geen bondscoach meer.  Deze generatie spelers kent dat woord niet meer. Zij worden de hele dag op TikTok en Instagram gebombardeerd met inspirationals in het Engels – Nederlands zegt ze niks. Noem uzelf daarom ‘product owner Oranje’, zoals een lezer opperde, ‘tribe lead Dutch soccer team’, of ‘rockstar’ en iedereen weet precies waarvoor u in Qatar „aan de lat staat”.






		Lees ook een interview met Louis van Gaal: ‘De mens is van nature zwak, ik ben een uitzondering’


  Gooi er sowieso meer Engelse oneliners in.  ‘Be bold, sacrifice and invest for the life you wanna live.’ ‘Everyday is a chance to become the man that you want to become’ – dat werk. U zal zien dat de vonk dan nóg beter overslaat.  Las verder elke wedstrijd een paar momenten in om ‘content’ te maken voor de soosjals  Gewoon even stilleggen die match, het is toch al zo heet – en dan #livingthedream en #lovemyjob met een rondje smiles en selfies.  Hou er ook rekening mee dat sommige spelers niet in beeld willen.  Die hebben uiteraard recht op privacy. Stel hen zo op, dat de camera hen buiten beeld houdt.   Zet ook nog even snel een sleeve op uw arm, die u subtiel onder uw mouw uit kan laten piepen.  Daarmee laat u zien dat u één van hen bent. Wel huizenhoog boven ze verheven, uiteraard, maar ook de toffe grandpa die hun symbolen snapt.  En, uiteraard, geen geschreeuw meer.  Dat is echt niet meer van deze tijd. De werksituatie moet veilig zijn. Focus ook niet op wat slecht gaat (inzet, motivatie, doelpunten, resultaat), maar benadruk de positieve kanten (die nieuwe tatoeage staat te gek, nieuw kapsel, de sfeer is goed).  Maak ook afspraken met de scheidsrechters en grensrechters.  Dat ze niet meteen heel hard affluiten enzo, maar even het gesprek opzoeken aan de kant. Even een ‘hoe voelt dit voor jou’, ‘ik zie dat dit je raakt’ en ‘jij mag er zijn’.  Speel in op hun behoefte aan vrijheid.  Dus als ze een keer geen zin hebben omdat het te spannend is of ze zich niet zo lekker in hun velletje voelen, dan mag dat. En als het keertje niet lukt, is dat ook goed. De ander mag ook wel eens winnen.  Laat ze ook hun eigen kleding dragen op het veld  Je kleding is een uiting van je persoonlijkheid. Dat is even wennen voor de tegenstander, maar die weet heus wel wie bij Oranje hoort en anders komen ze daar vrij snel achter.  Ik bedoel eigenlijk: hou het gezellig.  Het is al eng genoeg in Qatar met al dat gepraat over mensenrechten en die duizenden dode arbeidsmigranten.   Pas ook een beetje op met ‘het totale mensprincipe’ wat u uw hele carrière al aanhangt.  Tuurlijk draagt aandacht voor de totale mens, dus ook voor hun vrouwen, hun kinderen, hun achtergrond en afkomst, bij aan hun resultaat. Maar deze generatie is er ook één van het scheiden van werk en privé. Tast dus eerst voorzichtig af hoeveel ze willen delen.   Daarna kunt u alsnog genadeloos opschalen.  Denk aan een huilsessie voor een wedstrijd of ’s avonds voor het slapengaan.    En zet uw vrouw Truus in, suggereerde een lezer.  Nobody says no to Truus. Daarmee kunt u bovendien de good cop spelen waar ze komen uithuilen als Truus hen de waarheid zegt.  Vraag, tot slot, aan alle spelers – voorzichtig uiteraard – of ze de volgende keer weer mee willen met Oranje.  Dat hele selectieproces is natuurlijk achterhaald. Deze mensen bepalen zelf hun loopbaan.  En dan richt ik mij ook nog even tot het journaille, uw amigos de la prensa.  Jongens, ik wil dit WK van jullie verder geen flauwe grappen of ironische, sarcastische stukjes en podcasts meer van jullie lezen of horen over Louis van Gaal. Kappen met al dat siempre negativo. We zitten tot over onze oren in het meest chaotische WK ooit. Als íemand ons daarin naar de overwinning kan leiden, is Van Gaal het – respect is op zijn plaats, we moeten die man koesteren.  Hoewel, als zijn theorie klopt, dat-ie zo succesvol is, we hem beter kunnen vervangen door Sarina Wiegman. Die heeft al twee landen Europees kampioen gemaakt en Louis nog nul. Maar daar gaat het nu even niet om. Waar het om gaat is dat Louis van Gaal de beste is, een legende, en dat dit team het allerbeste team is dat ooit op een WK gestaan heeft. Watch the dream. See the impossible.  Be the victory. Met een aan zekerheid grenzende waarschijnlijkheid kan het delen van mijn beleidsambities conceptueel aan kracht winnen. Oftewel: point taken! #BullshitBingo — Micky Adriaansens (@MinisterEZK) November 10, 2022   #ECP jaarcongres heeft als thema, jawel: “voel de vibe” Waar is @Japked als je haar nodig hebt — 𝙾𝚕𝚊𝚏 𝙺𝚘𝚕𝚔𝚖𝚊𝚗 @olaf@social.secret-wg.org (@kolkman) November 17, 2022   @PostNL De reis van mijn pakket? De chauffeur reed nogal wild en 's nachts had mijn pakket het best wel koud. 😅 Het moet niet gekker worden @Japked pic.twitter.com/9WZmZuwSmV — Peter Baas (@Baasje999) November 17, 2022   Hoe is het met jouw “gastbeleving” @Japked? pic.twitter.com/DKlP7kdFsr — Rutger de Quay (@rutger_) November 18, 2022</p>]]></description>
      <guid>https://nrc.nl/nieuws/2022/11/21/beste-louis-van-gaal-met-deze-tips-kunt-u-nog-succesvoller-worden-a4148937</guid>
      <pubDate>Mon, 21 Nov 2022 05:57:43 +00:00</pubDate>
    </item>
    <item>
      <title><![CDATA[Mensen zonder tatoeages zijn lafaards]]></title>
      <description><![CDATA[<p>Vroeger hadden alleen mensen die niet deugden een tatoeage – zeelieden, criminelen, rockers en kunstenaars (excuses, maar dat vond men toen). Tegenwoordig heeft iedereen een tatoeage en dat vind ik best lastig, want de wereld is daar een stuk onoverzichtelijker van geworden.  Ik schrik in ieder geval altijd behoorlijk als de tandartsassistente haar mouw opstroopt en daar een doodshoofd blijkt te prijken, de taxichauffeur een slang in z’n nek heeft en de barista me mijn koffie overhandigt met een bloedend mes op z’n arm – het zet je toch even op het verkeerde been. En zo dacht ik laatst: misschien moet ik er zelf ook eentje nemen. Kan ik nog wel achterblijven nu zelfs leuke mensen een tatoeage hebben? Wordt het niet verwarrend als ik straks de laatste ben zonder? Ben ík straks degene die niet meer deugt? Ik kwam er niet uit.  En dus vroeg ik op Twitter om raad, en kreeg ik honderden reacties. Ik werd daar enorm vrolijk van. Maar ik kwam ook veel misverstanden over tatoeages tegen, dus ik dacht: die zet ik even op een rijtje. En ik neem ze meteen weg! Daar gaan we. Onzin. Juist  áls je twijfelt, moet je een tatoeage nemen. Het leven is een aaneenschakeling van verkeerde beslissingen en gemiste kansen. Overhaast genomen tatoeages zijn daar een prachtige illustratie van – levenswijsheid noemen ze dat. Nee joh. Doe gewoon iets – een roos, een kop koffie, boerenkool (lievelingseten) en denk daar vooral niet te lang over na. Die ellenlange verhalen achter tatoeages die ik soms hoor – ‘de geluidsgolven van de naam van m’n geliefde’, ‘de datum van de eerstvolgende zonsverduistering omdat we allemaal in het duister tasten maar dan in Chinese tekens’ – zijn altijd heel slaapverwekkend. Alsjeblieft niet. Ik geniet altijd het meest van mislukte tatoeages. Die met spelfouten, die met  baby’s die eruitzien als bootwerkers, moeders die lijken op zombies, Lee Towers met een scheef oog en ‘Lee Touwers’ erbij, ‘it’s my live’, ‘reget nohing’ – smullen.  Laat je ook bij voorkeur tatoeëren als je dronken bent. Ik zag toen ik googelde mensen die hun wratten, navels en tepels onderdeel van hun tatoeage hadden gemaakt – zo gelachen. Een tatoeage kan zoveel vreugde bezorgen! Tatoeëer dan iets nuttigs! Je pincode, je bloedgroep, het logo van NRC, je burgerservicenummer, ‘niet reanimeren’, ‘niet tegen me praten voor de koffie’, een sudoku die je collega’s tijdens een saaie vergadering kunnen invullen op je arm of een pak met stropdas – waarom stoppen bij een enkele ‘sleeve’? Of beter nog: tatoeëer een smoking op je lijf! Dan hoef je die niet meer te huren. Ook heel praktisch met klimaatverandering – dan ben je in de grootste hitte altijd goed gekleed én het is weer eens iets anders in het zwembad. Nou en? Je wordt er zelf ook niet mooier op.  Waarom zou je een tatoeage nemen die niemand kan zien? Duh. Begin ook lekker met een grote (zie punt 1)!  En het liefst op een zichtbare plek – ik zou het voorhoofd adviseren. Of de hals. Denk aan Douwe Bob – over rolmodellen gesproken. Ook zo’n kulargument. Lég je eens vast, kies gewoon eens ergens voor. Toon karakter. Mensen die geen tatoeage hebben, zijn lafaards.  Ik denk dat een hoop Ferrari’s enorm zouden opknappen van een bumpersticker. Ja, maar een tatoeage kan ook juist heel handig zijn! Zo word je met een doodskop, bloedende maagd of revolver op je voorhoofd een stuk sneller geholpen in de winkels en mag je bij de douane altijd meteen doorlopen. Juist wel! Een lezer schreef dat haar vlinder met het hangen der jaren een vleermuis was geworden, een ander dat als je dikker wordt, je tatoeage van 2D naar 3D gaat. Dat is evolutie. Prachtig. Daar zijn tatoeages juist superhandig! ‘Het anker moet nog gewassen worden’, ‘de bulldog moet naar de wc’, ‘het aarsgewei wil graag lunchen’ – ik zie alleen maar voordelen. Juist niet! Als je ouder bent is dat juist hét moment om er eentje te nemen! Allereerst loop je er dan minder lang mee rond, ten tweede is je prefrontale cortex dan uitgegroeid en is de kans dat je het over tien jaar niet meer leuk vindt een stuk kleiner dan wanneer je als puber een tattoo neemt, en ten derde weerhoud je met een tattoo je kinderen ervan er ook eentje te nemen – welke tiener wil er nou op z’n vader of moeder lijken?  Ja en? Het is ook doorsnee om een telefoon te hebben, of een vader en een moeder. Maakt dat ouders en telefoons minder waardevol? Nou dan. Het is bovendien doodvermoeiend om altijd maar uniek en origineel te zijn. Sterker nog. Iedereen zou verplicht een tatoeage moeten hebben! Ik stel voor vanaf 45 jaar! Dan dwing je mensen kleur te bekennen, hoeft niemand er meer over te twijfelen, zie je in één oogopslag wat voor vlees je in de kuip hebt én zijn er geen vooroordelen meer over mensen met een tatoeage als dat ze dom zouden zijn, ordinair, agressief, crimineel of doorsnee – zoals er nu nog vaak gedacht wordt.  Het enige dat we nog even moeten oplossen is dat nu sommige soorten inkt nog kankerverwekkend zijn, maar daar verzinnen ze vast iets op. En zo niet is dat ook een heel mooie gedachte: samen ten onder gaan aan onze tatoeages. Schitterend. Als dát de wereld niet verbroedert, weet ik het ook niet meer.  @Japked op naar de #kerstmarkt voor de foute kersttrui https://t.co/sy2Xnnr2GK pic.twitter.com/Zoe0EfbMYn — Désirée Tans (@TansDesiree) November 7, 2022</p>]]></description>
      <guid>https://nrc.nl/nieuws/2022/11/07/een-tatoeage-is-als-seks-als-je-twijfelt-niet-doen-onzin-a4147480</guid>
      <pubDate>Mon, 7 Nov 2022 05:57:44 +00:00</pubDate>
    </item>
    <item>
      <title><![CDATA[De NS is heel eenvoudig te redden, en wel in deze 13 stappen]]></title>
      <description><![CDATA[<p>Het gaat niet goed met de Nederlandsche Spoorweeghen. Kon je vroeger in de trein nog verliefd worden,  in alle rust een boek lezen en even heerlijk uit het raam mijmeren,  tegenwoordig word je er geregeld weggeblazen door een broodje ei etende meute die op de speaker belt, TikTok-filmpjes zonder oortjes kijkt, yoghurt met knoflook eet en z’n vouwfiets in het gangpad vast uitklapt. IKEA op Tweede Kerstdag, maar dan elke dag – je zou er je ergste vijand nog niet in sturen. Storingen, geschrapte ritten door personeelstekort, te korte treinen – het doet me pijn NS zo te zien. Want het was altijd een van die stoere Hollandsche bedrijven waar ik als kind huizenhoog tegenop keek. Ook het milieu huilt erom, elke dag. En dus dacht ik: dat moet toch anders kunnen. Want als dit zo doorgaat wordt het land één grote mistroostige vlakte vol files én groeit een hele generatie op zonder treinromantiek.  Daarom deze week, vlak voor de blaadjes-op-de-rails-malaise weer begint, een reddingsactie om   NS weer grootsch te maken, in 13 stappen. Het bedrijf verdient het, maar bovenal verdienen wij het. Want een gezonde treindienst maakt een gezond land. Komen ze! Iedereen die daar niks heeft te zoeken – wegwezen en na 10 uur terugkomen. Denk daarbij aan gepensioneerden, mensen met vouwfietsen en mensen met vage functietitels. Als dat niet voldoende is kunnen we altijd nog opschalen naar mensen die niet weten hoe je sms’jes bewaart op een Nokia, die een dagje Den Helder doen of  naar hun lifecoach,  yoga of  de meubelboulevard gaan. Dat kan tegenwoordig heel gemakkelijk met gezichtsherkenning. Camera’s en toegangspoortjes zijn er al. Daar kunnen we vandaag dus al mee beginnen. Werken kan op elk uur van de dag. Ga bijvoorbeeld eens om half zes ’s ochtends, twee uur ’s middags of elf uur ’s avonds met de trein. Dan is  NS op z’n best.  Iedereen moet doen waar hij het best in is. Je vraagt een back-end-developer toch ook niet om een gloedvolle speech te houden? Nou dan. Serieus jongens. Als  NS de diensten weer op de rit heeft, komen de dinsdagen en de donderdagen misschien ooit weer in beeld.  Tot het zover is mogen alleen studenten, scholieren en mensen uit de zorg, de politie en het onderwijs op die dagen reizen. Echt hoor, waarom altijd weer datzelfde traject? Werken kun je overal.  Ik treinde daar laatst naartoe en ik wist niet wat ik zag. Schone treinstellen, lege coupés, grazige weiden, kerkjes en rivieren onderweg, en in Tilburg barst het van de goede werkplekken – dat verwacht dus niemand. Daarom is het daar ook zo rustig! Neem een voorbeeld aan het Korps Mariniers dat zijn rekruten al jaren in de treinspits traint – dat kunnen wij ook.  Waarom zou je het wel normaal vinden om jezelf in de stromende regen in een park af te beulen en het vreemd vinden om de trein te zien als een uniek spartaans bootcamp? Ik bedoel: paaldansen, boksen met je medereizigers, trapjes lopen, scrummen met alle scrummasters en urenlang staan – bel Arie Boomsma voor meer inspiratie.  Waarom zouden we ABN Amro of KLM wel kunnen redden en onze nationale milieuvriendelijke trots niet? Dat heeft nog niemand me goed kunnen uitleggen. Er liggen miljarden klaar als we kerosine gaan belasten, ook. Lijkt me een mooi moment om daar eindelijk eens mee te beginnen. Nu is het zo dat alle vriendelijke, capabele Nederlanders óf conducteur, of verpleegkundige of docent geworden zijn – die zijn nu op. Rigoureuze maatregelen zijn dus geboden. Haal ze uit de kantoren, haal ze van de hogescholen en universiteiten, laat coaches zich omscholen, kloon desnoods de conducteurs die we al hebben, maar doe iets. We kunnen niet zonder ze.  Voer anders de conducteursplicht in voor schoolverlaters. Een jaar lang conducteur zijn en slapen in een grote barak op Hoog Catharijne. Altijd op tijd voor je werk, en je leert er hoe het echte leven is. Ik hoorde laatst het gerucht dat een willekeurige scrummaster bij NS twee keer zoveel salaris krijgt als een conducteur! Zou het?? Waanzin! Sinds jullie daarmee begonnen zijn is het alleen maar bergafwaarts gegaan met het bedrijf. Toeval? Ik denk het niet.  Niemand begrijpt jullie vacatures meer! Zo las ik laatst eentje waarin een ‘product specialist’ gezocht werd die met een „sensitieve houding, agile way of working en resultaatgerichtheid doelen bereikt door het betrekken van de keten voor het inrichten van de propositie en deze te checken op maakbaarheid”. Euh. Vind je het gek dat jullie geen personeel meer kunnen vinden.  Die gaan we  versoberen. Dus hup airco eruit, en ook de verwarming, routeplanners, automatische ramen, haardrogers, en terug naar het cassettedeck. Verder worden alle Tesla’s zo geprogrammeerd dat ze automatisch naar stations rijden om gestrande reizigers op te halen.  Als wij samen besluiten om  NS weer op te stuwen in de vaart der volkeren, dan gebeurt dat.  Op Twitter schreef iemand: „Ik zit liever samen in de trein dan in de file – dat saamhorigheidsgevoel” – dáár moeten we naartoe en daar zou elke Hollander zich hard voor moeten maken. Kom op nou mensen.  Make NS great again. Hoe was jouw week? Tips voor Japke-d. Bouma via @Japked op Twitter. In een eerdere versie van deze column stond dat de privatisering van de NS moet worden teruggedraaid. Dit is niet juist. NS is in 1995 verzelfstandigd, maar de aandelen zijn nog altijd in handen van de staat.  @Japked las op ons Intranet dat collega’s een ‘boilersessie’ hebben gehouden. Daar wel eens van gehoord? Ben benieuwd of je daar je kleding bij mag aanhouden. 🧖‍♀️ — Nancy van der Mark (@NancyvanderMark) October 20, 2022   Alles moet #hybride tegenwoordig 🙄 pic.twitter.com/nfwBlNgUpS — Prefabgirl (@Prefabgirl2) October 24, 2022   Mooie functie èn een originele voor @Japked: … en functioneert daarbij soms als scharnier, soms als zeef, soms als doorgeefluik, soms als drempel, soms als luis in de pels, soms als aanjager, soms als een mix van rollen, maar altijd positief-kritisch… — Ruben Donselaar (@RubenDonselaar) October 25, 2022   Cursus geven in een hotel. Die worstelen altijd met namen voor zalen. Deze bijvoorbeeld…. @Japked pic.twitter.com/E6xCMrKR2m — Edwin Raap (@eraap69) October 27, 2022   Ja het moest gewoon even gebeuren na al die tweets van @Japked pic.twitter.com/dabpVEmzwX — Raymon Mens (@raymonmens) October 27, 2022</p>]]></description>
      <guid>https://nrc.nl/nieuws/2022/10/31/de-ns-is-vrij-eenvoudig-te-redden-en-wel-in-deze-13-stappen-a4146795</guid>
      <pubDate>Mon, 31 Oct 2022 05:57:44 +00:00</pubDate>
    </item>
    <item>
      <title><![CDATA[Er staan meer files dan ooit. Dat is de schuld van de Tesla]]></title>
      <description><![CDATA[<p>Je zou denken: dit is de tijd van het thuiswerken. Hét moment om niet meer met z’n allen tegelijk in de file te hoeven staan. Maar het tegendeel is waar. Er staan meer files dan ooit, zo las ik laatst in Het Financieele Dagblad. Vooral op dinsdagen en donderdagen kun je op elk gewenst moment van de dag over de motorkappen lopen. Dat komt door het ‘hybride werken’ – de combinatie van thuis en kantoor waar we het al drie jaar over hebben maar waarvan nog steeds niemand weet hoe het moet. Omdat werkgevers niet het lef hebben om met duidelijke thuiswerkregels te komen, laten ze het over aan hun managers die alle wensen van hun team op elkaar af moeten stemmen. En dan kom je al gauw op de dinsdagen uit om naar kantoor te gaan.  Want maandag is driekwart vrij (vier keer negen uur), woensdag zijn de kinderen thuis en op donderdag willen ze wat eerder naar huis omdat ze dan toch al behoorlijk moe zijn geworden van de werkweek. Ik hoorde laatst over iemand die vrijdag niet naar kantoor kon komen omdat ze dan yoga heeft.  En dus staat op dinsdag het hele land vast. De afgelopen jaren kwamen er al 360.000 auto’s bij (!) – ongetwijfeld ook voor een groot deel toen we niet meer met het ov mochten tijdens corona. Die auto’s heeft iedereen na de pandemie lekker gehouden.  Het is natuurlijk niet erg woke om te zeggen, en ik schaam me er ook voor, maar ik snap die filerijders wel. Het is heerlijk in de auto.  Thermosflesje met thee, snoepjes van het tankstation. Boterhammetje, neus pulken, lekker warm, kom daar thuis eens om – supergezellig ook als het regent.  Uiteraard met blikken bruine bonen achterin, een warme deken (zo’n grijze van het Rode Kruis), brandblusser, dubbelloopse buks, hengel, 83 volgeladen powerbanks, regenton, Zwitsers zakmes, een komfoortje – voor als je écht strandt – en keihard meezingen met de powerballads op Radio Veronica.  Ik ken iemand die een keer extra heen en weer van Nijmegen naar Amsterdam gereden is omdat ze zo’n leuke podcast aan het luisteren was. De NS is al maanden geen écht alternatief meer voor de file. Het bedrijf biedt tegenwoordig in de spits passagiers die een broodje ei staan te eten op een vol balkon, onwelriekende oksels op neushoogte en de walm van toiletten die volgens de Volkskrant „’s ochtends vroeg al ruiken of iedereen gisteren asperges heeft gegeten” – om over de vouwfietsen nog maar te zwijgen. Defensie traint momenteel z’n mariniers in de treinspits. Dan nog liever drie uur op de snelweg. De files zijn natuurlijk ook de schuld van de Tesla – die zijn gewoon te comfortabel. Sowieso die nieuwe (elektrische) auto’s. Ik werd laatst van het station opgehaald door een Polestar en ik wist niet wat ik zag joh. Dat ding rijdt zelf, trekt sneller op dan een Tesla, vertelt moppen, doet je was, föhnt je haar en achteraf bleek dat hij mijn collega’s had gemaild dat ik even niet bereikbaar was – daar kan geen collega tegenop.  Misschien moeten we meer vanuit de auto gaan werken, zei mijn uitgever laatst – die heeft een Tesla en wil daar het liefst de hele dag in blijven zitten. „Dan kun je eerder beginnen en hoef je niet zo ver te rijden.” Want dan kun je ook op een P+R afspreken met z’n allen. Of iedereen laat z’n auto bij kantoor staan en gaat erin wonen! Meteen een oplossing voor de krappe woningmarkt én het staat gewoon heel erg ambitieus als je auto altijd bij kantoor staat. Spitsbelasting zou ook wel eens kunnen werken. Of verplicht op woensdagen werken, dat alleen mensen die onderweg zijn naar hun werk in de spits mogen (en grootouders die op de kinderen passen) of dat je pas na dertig jaar in het ov met de auto de weg op mag – is sowieso beter om alle boomers uit de trein te halen met hun veel te grote rugzakken, windjacks, vouwfietsen en paraplu’s.  Je zou mensen ook kunnen verplichten af te wisselen: de oneven geboortejaren mogen in de oneven jaren met de auto, het jaar erop moeten ze met de trein en mogen de even geboortejaren de weg op. Of dat de treinwerkers fulltime mogen thuiswerken. Studenten en scholieren krijgen sowieso voorrang in het ov – duh. Of als iedereen tóch al achter elkaar staat in de file, gewoon dáár je mietings houden – lekker rustig ook voor de fietsers en ov-gangers op kantoor. Een aparte rijstrook voor stilstaande autokantoren! Stapvoets rijden voor de stand-ups en weer plankgas als die eikel van sales aan het woord is.  Het korps landelijke politiediensten rijdt op de vluchtstrook met flip-overs, Elon Musk zorgt met extra masten voor stabiele wifi, Sodexo doet de mobiele lunch. Als we de lunch al halen! Want als de besprekingen voorbij zijn, pakt iedereen de volgende afslag en keert weer terug naar huis – ideaal. Maar het beste zou natuurlijk zijn als we NS weer een factor zouden maken in dit land. Zodat we de planeet ook nog een beetje leefbaar houden. En er niet nóg meer auto’s komen, als rijdende middelvingers naar de volgende generatie. Ja, ook jij, met je Polestar. Make NS great again.  Daarover de volgende keer!  Dit was (vooralsnog) de laatste column van Japke-d. Bouma bij de redactie Economie. Vanaf 1 november is ze te lezen bij de redactie Leven en zal haar column, naast carrière en werk, ook over andere onderwerpen gaan. @Japked wat staat hier eigenlijk? Gaan ze nou wel of niet huizen bouwen? pic.twitter.com/tKAC2zoqqZ — Eveline Kokx (@EvelineKokx) October 5, 2022   Ik behoor nu definitief &amp; voorgoed tot een andere generatie. Een tijdje terug was ik bij een bijeenkomst over ‘nieuw beleid’. Die begon met een sessie van 1,5 uur ‘Bouw je droom in Lego’. Het is voor iedereen beter, als ik er verder over zwijg. pic.twitter.com/IvySdnRRqZ — Aad van Tongeren (@AadvanTongeren) October 5, 2022   @Japked Ik hoorde laatst over stukken met "een ambtelijke nestgeur". Help? Hoe hard moet ik rennen denk je? — Maartje vd Avert (@MaartjevdAvert) October 7, 2022   Annemiek van Vleuten: “Ik heb nog twee jaar een kantoorbaan gehad. Dat zet dingen in perspectief, want dat was ook niet alles. Daar denk ik aan als het regent” Bikkel👏💃🏼😍🎊☀️🎉🍷    @Japked pic.twitter.com/I34xIZ8FG3 — Ine de Bock (@inedebock) October 8, 2022   “De wijze van invulling van deze centrale operationele beheertaken wordt in de sturingslijn Strategisch, Tactisch en Operationele Beheer Organisatie vormgegeven en geconcretiseerd.”  Help, @Japked! #omgevingswet — senatorsaskia (@senatorsaskia) October 15, 2022   Wat gaat ie doen? pic.twitter.com/UbVYrqSifp — Roelf Jan Duin (@rjduin) October 17, 2022</p>]]></description>
      <guid>https://nrc.nl/nieuws/2022/10/18/er-staan-meer-files-dan-ooit-hoe-komen-we-er-weer-vanaf-a4145562</guid>
      <pubDate>Tue, 18 Oct 2022 05:57:45 +00:00</pubDate>
    </item>
    <item>
      <title><![CDATA[&#8216;Geen 9 tot 5-mentaliteit&#8217;, &#8216;flexibel&#8217; en &#8216;schaap met vijf poten&#8217; - stop daar eens mee, in vacatures]]></title>
      <description><![CDATA[<p>Er zijn van die woorden die, als je ze ziet staan in een vacature, je meteen de lust ontnemen om te solliciteren.  Woorden met een dubbele bodem, woorden die verhullen, maar vooral veel, heel veel loze clichés. We kennen ze allemaal. Sterker nog, toen ik ernaar vroeg op Twitter kreeg ik zoveel reacties dat ik ze maar even op een rijtje heb gezet. Superhandig als je, in deze krappe arbeidsmarkt, net vacatures aan het schrijven bent. Ja toch? Komen ze.   Want hoezo passend? Voor wie? Net als „marktconform salaris” – dat betekent: niet veel bijzonders, laat dus ook maar weg.  Maar ook „uitstekende secundaire arbeidsvoorwaarden” – niet meer doen. Of zeg om welke het gaat. Zet liever het salaris erbij, dan weet iedereen wat er geboden wordt.   Dus de „duizendpoten”, de „rupsen die vlinders worden”, „de spinnen in het web”. Maar ook grotere dieren als „tijgers” (hoezo trouwens tijgers en geen leeuwen?) en natuurlijk het eeuwige „schaap met vijf poten”. Wat is dat? Meestal een kip zonder kop die rondholt op het werk, maar dan op vijf poten, toch? Precies. Dat wil niemand.  Het betekent meestal dat je 24 uur per dag bereikbaar moet zijn. Net als „dynamische werkomgeving”, „stressbestendig”, dat je verantwoordelijk bent voor „alle overige voorkomende werkzaamheden”, alle vacatures waarin je „structuur aanbrengt op een hectische afdeling”, „niet in een gespreid bed terechtkomt”, „je wel van een fikse uitdaging houdt” en je „staande weet te houden in een complexe organisatie”. Betekent dat je in een ontplofte puinhoop terechtkomt – wegwezen.  Die met: „Je komt om 08.00 uur op kantoor, pakt je eerste verse kop koffie terwijl je via de mail je eerste spoedjes wegwerkt, om 08.15 uur heb je je eerste werkoverleg, om 08.45 uur de tiem-mieting” – blablabla. Je maakt hopelijk zélf wel uit hoe je je dag indeelt.  Zijn zelden een aanbeveling. Dat betekent dat je baas de hele dag op je nek zit en je overal de schuld van krijgt. Als er „winnaarsmentaliteit” gevraagd wordt, wil dat zeggen dat mensen elkaar de tent uitvechten.  De heidagen, skireizen, bootcamps, escaperooms. Net als „pingpongen op hoog niveau in de pauze en wekelijks een biertje met de directie”, uiteraard „buiten werktijd”. „Na m’n werk wil ik naar huis”, niet nog uren op kantoor hangen of in de kroeg, schreven lezers.  Dat betekent dat je weinig verdient. Sowieso al die hysterische vacatures waarin gesport en gerend wordt, „tjakka” wordt geroepen en „work hard play hard”. Je bent al moe als je ze uit hebt. „Geef me liever een chille werkomgeving, overuren die uitbetaald worden en onbereikbaarheid buiten kantoortijden en we praten verder!”, schreef een lezer. Ik geef het maar even door.  Haha. Dan is er geen budget om je in te werken. Net als „pionieren”, „uitdagende projecten”, „zelfsturende teams” en „veel eigen verantwoordelijkheid”. Dat betekent dat er niets is geregeld, dat niemand de leiding heeft en dat je je de hele dag met een machete door een woud van onwil en incompetentie moet hakken.   „Een organisatie in transitie” is er eentje waar iedereen is weggelopen, een bloedige reorganisatie aan de gang is en iedereen doodongelukkig is. Als er staat dat „parttime werken bespreekbaar is” weet je dat je elke dag verplicht naar kantoor moet komen.   Dat betekent meestal dat je moet meelachen met stomme grapjes over homo’s, seksistische toespelingen krijgt, en het idee moet accepteren dat vrouwen geen moppen kunnen vertellen, schreven lezers.   Dat is synoniem voor „stelselmatig gratis overwerken”, „21 uur per dag beschikbaar zijn” en nooit vrij. Net als „flexibel”! Duh. Als dat in een vacature staat, klikken mensen blind door. Want wat betekent flexibel? Dat je het konijnenhok van de baas schoon moet maken, dat je elke dag wc’s staat te ontstoppen of dat je geregeld ’s avonds om 11.00 uur nog mails van je baas moet beantwoorden? Je weet het niet. Dan maar liever niet solliciteren, vinden lezers. Ik kreeg ook alvast een boze reactie – nú alweer! Namelijk dat het „lekker makkelijk” is om als „klapvee” woorden af te kraken zonder met verbetersuggesties te komen, maar dat vond ik gejank. Want iedereen weet natuurlijk allang hoe het moet. Namelijk dat, als je in een vacature uitlegt wat je bedoelt met „flexibel”, „geen 9-tot-5-mentaliteit” of al die andere clichés hierboven, je ze gerust mag gebruiken. Maar dat, zolang ze er als loze vulwoorden staan, we ze zullen blijven weghonen. Het lijkt soms misschien zo, maar het is  allemaal niet zo ingewikkeld mensen. Hoe was jouw week? Tips voor Japke-d. Bouma via @Japked op Twitter. I always set two wake up alarms, one for the person I want to be and one for the person I am — spooky cold fox🎃 (@roastmalone_) September 28, 2022   Dacht aan @Japked bij het lezen van deze zin:Alle partners binnen de (…) over dit besluit te informeren en als een vorm van zelfbinding te verzoeken mee te helpen uitvoering te geven aan het Masterplan en de daartoe noodzakelijke besluiten in de eigen organisatie te nemen. — Suheyla (@SuheylaTunc) September 30, 2022   Help @Japked ! Er staat een doos met innovatieve openscheurtechniek in m’n huis! Wat nu? pic.twitter.com/IceWn9URay — Ezra Drost (@ietsmettreinen) September 30, 2022   Iemand eet een broodje ei pic.twitter.com/96ASRJEwFf — Laura Bromet 🍀 (@LauraBromet) October 4, 2022   Ik ben zwaar allergisch voor Agile, Scrum, Lean en elk ander "framework" of "methodology". Omdat het gewoon niet werkt en alles onnodig complex maakt. — Bleddy (@Bleddy81) October 4, 2022</p>]]></description>
      <guid>https://nrc.nl/nieuws/2022/10/04/geen-9-tot-5-mentaliteit-schaap-met-vijf-poten-stressbestendig-stop-daar-eens-mee-in-vacatures-a4144064</guid>
      <pubDate>Tue, 4 Oct 2022 05:57:45 +00:00</pubDate>
    </item>
  </channel>
</rss>
