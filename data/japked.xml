<?xml version="1.0" encoding="utf-16"?>
<rss version="2.0">
  <channel>
    <title><![CDATA[Japke-D]]></title>
    <link>https://www.nrc.nl/rubriek/japke-d-denkt-mee/</link>
    <description><![CDATA[Japke-D]]></description>
    <item>
      <title><![CDATA[Hoe overleef je de kerst? Word verliefd op je baas en nog 10 andere handige tips]]></title>
      <description><![CDATA[<p>Elk jaar krijg ik van lezers de vraag hoe je de kerstdagen overleeft. Hoe je met handtastelijke schoonmoeders omgaat, hoe je ruzies over Geert Wilders beslecht, wat je met ooms doet die zich in een coma zuipen. Uiteraard geef ik altijd braaf antwoord, jullie kennen me. Maar dit jaar dacht ik: laat ik eens eerlijk zijn. En jullie wijzen op de grote waarheden die ons al twintig jaar in het gezicht schijnen, namelijk de levenslessen uit de grote kerstfilms waar jaarlijks miljoenen mensen naar kijken, maar waar jullie blijkbaar niks mee doen. Ik zou zeggen: bekijk ze dit jaar nog eens goed met z’n allen, en ga er eindelijk eens naar leven. De mensen in de films worden er afschuwelijk gelukkig van, dus waarom wij niet? Nou dan. Komen ze. En begin een affaire! Tuurlijk, je wordt dan overgeplaatst naar een andere afdeling, moet ontslag nemen of hij zal je dumpen. Maar uiteindelijk dient zich vanzelf weer een andere knappe man aan, óf krijgen jullie een relatie en mag je hem opwachten op het vliegveld als hij terugkomt van belangrijk werk in het buitenland! Win-win. Als hij getrouwd is, krijg je weliswaar een dure, gouden hanger in de vorm van een hart dat prachtig is ingepakt, maar gaat hij uiteindelijk weer terug naar zijn gezin en zit je weer alleen met Kerst. Dat we daar niet eerder aan gedacht hebben! In die sector vind je, als je een populaire kerstfilm moet geloven, namelijk de beste kandidaten voor een serieuze liefdesrelatie. Ja! Het is wat onwennig om elkaar al naakt te zien voordat je überhaupt begint met daten, maar daardoor is het des te schattiger als hij de stoute schoenen aantrekt en je vraagt voor het eerste afspraakje. Dikke hartjes! Flirt dus met je baas (zie 1), pak op de kerstborrel straalbezopen de karaokemicrofoon met een sigaret in je hand, verpest je speech op een prestigieuze receptie met prominente gasten, zit de hele dag met je vrienden te bellen over relatieproblemen, en kom af en toe te laat met een enorme kater. Succes verzekerd. Als íéts als een groot, helverlicht baken boven de grote kerstfilms hangt, is het een niet-aflatende inname van alcohol door de hoofdpersonen. Cocktails, wijn, shotjes – het gaat allemaal met emmers tegelijk naar binnen. Neem uiteraard wel een taxi en struikel voor je deur, pats, met je gezicht in de sneeuw. Prachtig. En bel daar aan op kerstavond, het liefst vlak na hun huwelijk. Neem een radio mee en tekstbordjes en verklaar haar de liefde. Nu zal ze nooit meer kunnen vergeten wat jij voor haar voelt, en het nooit aan jouw beste vriend kunnen vertellen – superslim! Het gaat per slot van rekening niet om de ander, het gaat om jóú met Kerst! Daar worden ze zelfstandig van, het brengt het gezin dichter bij elkaar én ze waarderen je meer als je weer terug bent. Ze kunnen bovendien meer dan je denkt hoor! Dan zullen je vrienden vertederd zijn door je onhandigheid. En kan je nieuwe vriendje je redden. Door een man, uiteraard. Het liefst zo’n stoere hetero, met spierballen in een wit hemdje waarop je de bloedspetters goed kunt zien. Als je je kerstdiner hebt verpest, als je baas je heeft laten zitten voor een knappe collega van de New Yorkse vestiging, als je wordt gegijzeld op de kerstborrel, als je een primeur nodig hebt in je nieuwe baan, als de Amerikaanse minister van Buitenlandse Zaken je lastigvalt: niet bang zijn: een CAPABELE MAN komt je redden! En vooral in het openbaar! Bel dus aan bij willekeurige huizen om je grote liefde te vinden, doe huwelijksaanzoeken in volle restaurants, ren over vliegvelden met de politie achter je aan om afscheid te kunnen nemen van je geliefde, zoen midden op het podium voor een volle zaal tijdens een schoolmusical, en smeek, uiteraard slechts gekleed in onderbroek en lang vest (en midden op straat), je geliefde je terug te nemen. Stilletjes doormodderen doe je maar weer in januari. Doe mee! Pak dus die verschrikkelijke Kerst bij de horens, en geef je er met huid en haar aan over. Geniet van de lichtjes, en schijn vooral zelf ook. Het is nooit zo zichtbaar en zo welkom als tijdens de diepste duisternis. Laat je niks wijsmaken, hoor. Als je goed om je heen kijkt, is liefde, eigenlijk, overal.</p>]]></description>
      <guid>https://nrc.nl/nieuws/2023/12/18/word-verliefd-op-je-baas-vergeet-je-kind-op-vakantie-ga-werken-in-de-porno-industrie-en-8-andere-levenslessen-uit-de-grote-kerstfilms-a4184658</guid>
      <pubDate>Mon, 18 Dec 2023 05:57:36 +00:00</pubDate>
    </item>
    <item>
      <title><![CDATA[Ben jij een winter- of een zomertype? Doe de test!]]></title>
      <description><![CDATA[<p>Ik denk dat iedereen wel ongeveer weet of hij meer van de zomer dan van de winter houdt. Dat je waarschijnlijk een wintertype bent als je opleeft als anderen in een herfstdip raken, of in juli al over sneeuw zit te dromen. En dat je waarschijnlijk een zomertype bent als je op 21 december de vlag uitsteekt omdat de dagen weer langer worden, en het liefst elke dag in je zwembroek naar je werk zou gaan. Maar wat je nou officieel bent – wat je op je paspoort kan zetten, zeg maar – dat is lastiger te bepalen. En dat is onhandig. Want wat ik merk is dat er, zodra de temperatuur onder nul of boven de dertig graden komt, in de samenleving een kloof zichtbaar wordt tussen de zomerhaters en de winterhaters. Winterliefhebbers die zomertypes watjes noemen als ze klagen over een paar graadjes vorst; zomerliefhebbers die wintertypes demoniseren als ze genieten van de kou – het gaat er soms hard aan toe. En dus maakte ik een handige test waarmee je eenvoudig kan bepalen of je een zomer- of een wintertype bent en bovenal: hoe erg dat is en hoe je daarmee om gaat. Want er is al genoeg polarisatie in de samenleving zonder frictie over het weer. Ja toch? 1. Zodra het vriest, spring je elke ochtend om 6.00 uur in de dichtstbijzijnde sloot en zwem je een paar kilometer met ijspegels onder je oksels. Daarna ga je bruisend van de energie naar je werk. 100 punten 2. Je hebt een signature cocktail waar je graag over opschept en er is niks mooiers dan een foodtruckfestival met veel zon en millennials en van die gegrilde portobello’s en vegetarische burgers van 23 euro per stuk. 0 punten 3. Slecht weer bestaat niet, slechte kleding wel. 100 punten 4. Je klaagt in de winter over de kou en draagt een slaapzakjas, maar je hebt wel hippe gaten in je broek en enkelsokjes aan. 50 punten. 5. Er is niks mooiers dan natregenen en kou, want dan kan je daarna weer droge kleren aan en warme chocomel drinken. 50 punten 6. Het is afschuwelijk als je natregent. Dan weet je echt even niet wat je verder met je leven moet. #herfstdepressie #FML. 0 punten 7. Eenzaam tegen de wind in op een ijsvlakte met het snot voor de ogen en het geluid van ijzers op natuurijs – janken van geluk. 100 punten 8. 21 graden is perfect – boven de 30 graden is het te warm. 50 punten 9. Als er vorst verwacht wordt, ga je met je schaatsen aan in een slaapzak bij de Ankeveense Plassen liggen wachten tot het ijs sterk genoeg is. De hel van ’63, Reinier Paping, je weet toch. #hittehater 100 punten 10. Je hebt altijd koude voeten in bed. Schaatsen is sowieso iets uit het verleden. 50 punten 11. Ingesneeuwd raken en dat dan de bel gaat en Jude Law voor de deur staat #lifegoals. 50 punten 12. Je vindt sneeuw alleen toelaatbaar met Kerst, en als poedersuiker op de oliebollen. #winterdepressie 0 punten 13. Je weet wat winterkamperen is en hebt daar de spullen voor. 100 punten 14. Pure liefde voor vogels die ’s ochtends om 5 uur HARD beginnen te fluiten. 50 punten 15. Liever geen mensen zonder shirt op straat, maar mensen gekleed in laagjes. Dat je denkt: daar kan nog van alles onder zitten. 100 punten 16. Het is prima om op teenslippers naar je werk te gaan. 0 punten 17. Hoezo lekker in de tuin? Luisteren naar het gekrijs van kinderen zal je bedoelen, en in de walm van de barbecue van de buren zitten. #lentedepressie #zomerdepressie 100 punten 18. Barbecueën, er is niks mooiers. In de tuin! Met een baard en een schort aan en zo’n grote vleesvork, en dan lekker walmen! 0 punten 19. 15.34 uur is een prima tijd om de gordijnen dicht te doen. 100 punten 20. Hete plaknachten, naakt zweten op de lakens – dat is genieten hoor. 0 punten Hoe was jouw week? Tips voor Japke-d. Bouma op de soosjals. 0 – 200 punten Je bent een zomertype. Je ontbijt met tapas, rosé en een vitamine D-pilletje onder je tong, en je luncht met gazpacho. Vanaf 21 juni begin je al te klagen dat de dagen korter worden. Je vindt alles onder de 21 graden Celsius koud en dat moet iedereen de hele dag horen. Je lacht mensen uit die van sneeuw, hagel, kou en regen houden #herfstdepressie #winterdepressie. Het advies: maak eens wat minder geluid in de lente en de zomer en trek in de winter een wollen legging onder je kleren aan. Kom op zeg, #doorzetten. En: omarm eens wat vaker je duistere kant. Het kan niet elke dag Dance Valley zijn. Wees in de zomer een bron van inspiratie voor de lente-, herfst-, en wintertypes. We hebben je nodig, de komende jaren. 200-250punten Je bent een lentetype. Je ontbijt met risotto en een koude, frisse, Riesling en je luncht met capresesalades. Van oktober tot mei ben je een trillend rietje, de zomer vind je te warm. We maken ons zorgen om je. Want in de toekomst fiets je in februari, maart en april fluitend tussen de Nederlandse wijnranken door. Maar voor de zomers moet je écht een plan B verzinnen. Het advies: denk eens aan Zweden. Of Lapland. 250 – 500 punten Je bent een herfsttype. Je ontbijt met bockbier en pompoensoep; je luncht met kaneel, speculaas en glühwein. In de herfst sta je uren met je handen op de leuning van de brug, dromerig over nostalgie te filosoferen. De nieuwe Hollandse nepwinters gaan je ook prima af. Hoe meer regen, hoe beter. Jouw enige probleem: hoe overleef ik de zomer?Het advies: je filosofische karakter helpt je enorm om de ondergang van de mensheid en het klimaat te dragen. Hoe dichterbij de rampspoed is, hoe meer jij opleeft! Je bent een voorbeeld voor ons allen. 500 – 1000 punten Je bent een wintertype. Je ontbijt met erwtensoep, drinkt er een glaasje antivries bij en je neemt standaard schaatsen en ski’s mee naar je werk. In de winter zeur je dat het te warm is, in de zomer zit je binnen op barbecues en zomerfestivals te haten. Het advies: ga af en toe eens naar de sauna om te ontdooien. Je kan niet je hele leven binnen blijven zitten in de airco, met je katten op schoot. Uiteindelijk zal je uitsterven. Net als de rest van de mensheid trouwens! #yolo!</p>]]></description>
      <guid>https://nrc.nl/nieuws/2023/12/11/ben-jij-een-winter-of-een-zomertype-doe-de-test-a4183915</guid>
      <pubDate>Mon, 11 Dec 2023 05:57:36 +00:00</pubDate>
    </item>
    <item>
      <title><![CDATA[De 12 dingen die je moet weten voor je kinderen krijgt]]></title>
      <description><![CDATA[<p>Iedereen weet dat de eerste maanden na een bevalling nogal, euh, hectisch zijn. Dat je van onderen ontploft – wat nooit helemaal meer goedkomt –, dat je nooit meer tijd en puf hebt voor seks, en dat je borsten op de onhandigste momenten beginnen te lekken (meestal in de metro of tijdens een belangrijke vergadering). Maar op de een of andere manier bereikt die informatie de doelgroep pas als het al te laat is en de baby al in de wieg ligt te spartelen. En met de doelgroep bedoel ik de mensen die aan het overwegen zijn of ze een kind zouden willen krijgen. Zo ging het negentien jaar geleden in ieder geval met mij. Ik had vaag weleens iets gehoord over „gebroken nachten”, kapotte tepels en „kraamvrouwenverdriet” – maar dat was vast iets uit de jaren 50, dacht ik toen nog. Want iedereen kreeg toch kinderen, m’n ouders hadden nota bene kinderen gekregen dus moeilijk kon het niet zijn, en zo huppelde ik mijn zwangerschap in, net als miljoenen vrouwen overal ter wereld argeloos de loopgraven in huppelen om zich daarna het leplazarus te schrikken. En dus dacht ik: wat dit land nodig heeft is een extreem korte ‘stoomcursus baby’s’ waar alles, maar dan ook echt alles in zit dat je zou moeten weten voordat je kinderen zou willen krijgen. Zo’n stoomcursus die wettelijk verplicht zou moeten worden. Ministerie van VWS, letten jullie op? Vrouwen, dit kunnen jullie, meestal. Thuis bevallen is niet verplicht, doe vooraf een pufcursus en ga ervoor. Sterker nog, wees blij dat wij het moeten doen. Het zou wreed zijn om dit aan mannen over te laten, de schatten. Met hun mannengriepjes. Tuurlijk, de meeste zijn meteen hopeloos verliefd op hun boreling, maar soms duurt het even voor de vonk overslaat. Voel je daar niet schuldig over – jij hebt gewoon meer met peuters, kleuters of pubers. Dat maakt je echt geen slechte vader of moeder. Die term alleen al, ugh. Ik vrees dat die ooit is bedacht door een kantoorklerk van SGP- of CDA-achtige huize, sowieso een man, die vlak na de geboorte met gesteven boord en aktetas weer naar z’n werk vluchtte en z’n vrouw met de puinhoop liet zitten. Want de realiteit is in het begin een bootcamp met van die grote zwarte, diepe modderplassen, en heeft niets met roze wolken te maken. Hooguit met de roze wolken die je ziet als er een tankwagen met gevaarlijke stoffen gekanteld is. Haha, echt niet. In de eerste maanden na de geboorte van je baby bereik je „een staat van vermoeidheid waarvoor je bij het Korps Mariniers een medaille krijgt”, zoals iemand op de soosjals schreef. Ga dus gerust nog nachtbraken in de laatste jaren voor je zwangerschap. ‘Een buffer van slaap’ bestaat niet. Ik wilde dat ik dit zelf de eerste maanden had geweten: dat het beter wordt. En makkelijker. En, in mijn geval, na vier maanden elke dag leuker. Bij ieder simpel ding krijg je een gebruiksaanwijzing. Hoe je het moet aanzetten, moet ontkalken, uitzetten, verzorgen, schoonmaken en wat de gevaren zijn, schreef een vader. Bij je baby moet je het helemaal zelf uitvogelen. Iedereen doet dus maar wat. Dat hoort, daardoor hecht de baby zich aan je. Wat helpt: doe vooraf een cursus kinder-EHBO. Verder sta je met lege, of nou ja, nogal volle, handen. Er zijn minimaal twee mensen nodig. En het liefst nog een hele stad vol extra hulpmensen. Ik heb huizenhoog respect voor ouders die het solo doen. Reken dus nu al uit wie student zal zijn als je kind op school zit en laat die contracten tekenen. Check of kraamzorg in je ziektekostenpakket zit en of dat in jouw regio überhaupt nog bestaat. Vraag tien jaar voor de conceptie alvast kinderopvang aan en neem na de geboorte achttien jaar onbetaald verlof op. Dan gaat het zeker lukken. Het liefst rond je achttiende. Maar echt hoor, blijf niet te lang twijfelen. Al die mensen die nog willen wereldreizen, carrière maken of andere overbodige projecten die totaal niet belangrijk zijn – een kind kan je gelukkig maken en van dingen die je gelukkig maken zeggen mensen altijd ‘was ik er maar eerder aan begonnen’. Bovendien buig je als je jong bent nog makkelijker terug na vier maanden zonder slaap, kraken je knieën nog niet als je ’s nachts je bed uit moet én ben je nog niet verstandig genoeg om er níét aan te beginnen. Het is het beste dat je ooit kan overkomen. Het mooiste. De knuistjes, de woordjes, de schoentjes, zingen op de fiets, samen de Tafelberg op. De gitaarles, de grapjes, de appjes met ‘ ik mis je’, de trots, de slopende nostalgie van alles dat onverbiddelijk voorbijgaat, de totale coolness van dat hele wezen dat maar doorgroeit – het intense geluk van alleen al het wéten dat ze bestaat. Maar de andere 80 procent is het je zonder stoppen realiseren dat je een geluksvogel bent, de belachelijke dankbaarheid dat je dit mee mag maken. Als je mazzel hebt, blijven ze tot hun 32ste thuiswonen! ‘Poep went nooit’ maar gelukkig kan de romper ook over de schoudertjes naar beneden uit (!), ‘koop een reserveknuffel’ en ‘bewaar altijd het boekje van de Lego want jij bent degene die het in elkaar moet zetten’, maar dat zijn meer tips voor als de baby er al is. Als jullie daar behoefte aan hebben, laat maar weten hoor, dan schrijf ik daar nog een aparte spoedcursus over. Vergat ik bijna te zeggen! Als je een kind krijgt, heb je 100 handenwrijvende engeltjes op je schouder nodig. En het liefst nog HEEL VEEL meer. Maar meestal komt het goed. Meestal.</p>]]></description>
      <guid>https://nrc.nl/nieuws/2023/12/04/de-12-dingen-die-je-moet-weten-voor-je-kinderen-krijgt-a4183211</guid>
      <pubDate>Mon, 4 Dec 2023 05:57:37 +00:00</pubDate>
    </item>
    <item>
      <title><![CDATA[Pijn in je buik van de verkiezingen? Dan is deze column écht iets voor jou! (Anders niet hoor!)]]></title>
      <description><![CDATA[<p>Voor deze week had ik een enorm leuk idee voor een column al zeg ik het zelf, maar toen afgelopen woensdag de verkiezingsuitslag als een meteoriet insloeg dacht ik: misschien moet ik toch iets anders maken. Want de woede, angst en desillusie is groot, zo merk ik om me heen. Ik heb zelf ook buikpijn. Zeker, er is ook veel vreugde bij de winnaars, die mensen waren eraan toe, denk ik dan. Maar voor de burgers zoals ik die graag hadden gezien dat er in de politiek aandacht zou komen voor cultuur, de dieren in de megastallen, voor Nederlanders met een islamitische achtergrond, en het klimaat – die mensen hebben het zwaar. En dus dacht ik: misschien moet ik een gids maken hoe zij de rest van de maand doorkomen. „Hoop en liefde”, werd er voornamelijk geantwoord op mijn twiet: „Waar hebben jullie momenteel behoefte aan?”, en hoop en liefde heb ik deze week voor jullie proberen te vinden. Sterker nog: als je goed kijkt, zie je de hoop en de liefde overal. De talkshows en achtergrondrubrieken worden tijdelijk vervangen door Rail Away en natuurdocumentaires. Even rust mensen. Alleen het Jeugdjournaal mag onverkort door. En we seinen als we iemand anders ermee op straat zien lopen. Want we moeten naar elkaar blijven seinen. Hartjes, lichtjes, kaarsen, alles. Door alleen nog maar te klikken op kittens, puppy’s, Brad Pitt, oogverblindende natuur of andere zaken waar je blij van wordt. Deel positieve berichten. In december kan je ‘normale algoritme’ weer aan. Maak ellenlange wandelingen. Zorg dat de modder minstens tot aan je knieën komt. Zuig je longen vol frisse lucht. Mijd de zelfscan en ga afrekenen aan de kassa. Maak een praatje met de kassamedewerker en de mensen in je rij (hou het licht!), groet de buschauffeur, vraag mensen: ‘kan ik helpen?’, en knik vriendelijk naar iedereen. Glimlach. Soms mag een knipoog, maar schat dat wel goed in, anders krijgen we dat weer. En zoek elkaar op. Bel je vrienden en familie. Ga steengrillen, peddelen in een kajak, poffertjes eten, bowlen, lasergamen, kaarten, bloemschikken. Ga op de kade van de Maas staan, laat je natregenen en drink na afloop een warme chocomel uit een thermos. Geef een rondje in de kroeg als je het kan betalen. Stuur een kaartje naar iemand die het kan gebruiken, hou je deze maand in als je partner weer iets stoms doet, juffen en meesters: sterkte in de klas. Koop dus die Straatkrant, geef aan de daklozen, geef iets weg aan iemand die het harder nodig heeft dan jij. Ga samen bladeren vegen, of een middagje bingo spelen in een verzorgingstehuis. Je kan het niet je hele leven enthousiast hebben over ‘het feest van de democratie’ en dan de gevolgen daarvan niet aanvaarden. En draag ’m. Dan ben je daarna wel weer even gehard tegen nóg meer malaise. Realiseer je dat zo rot als jij je nu voelt, de winnaars van deze verkiezingen zich voelden bij de vorige. Ga niet zitten uitzoeken wie op je werk of in je familie PVV heeft gestemd. Het leidt alleen maar tot ruzie. En ga iets doen waarvan jij vindt dat het bijdraagt aan de samenleving. Koekjes. Haring. Dan ontstaat er vanzelf een feestje. Leef mee met je collega’s. Bij geboorte, bij ziekte, bij een slechte uitslag uit het ziekenhuis. Vier samen het leven. Surprises hoeven dit jaar niet. Gedichten kun je met ChatGPT schrijven (alleen dit jaar hoor!). Dat we straks niet meer de deur uit hoeven omdat er toch geen cultureel aanbod meer is! Dat je je nooit meer hoeft te ergeren aan Sven Kockelmann, Ongehoord Nederland of Jort Kelder – want de publieke omroep is weg! Dat we geen voetbaltoernooien meer in het Midden-Oosten hebben, want daar zijn we niet meer welkom. Dat er geen vlees meer te koop is omdat er geen ‘gelukzoekers’ meer in de slachthuizen werken! Excuus. Bagatelliseer niks. Maar. Het leven gaat door. Leef het. Samen. Als de politiek het niet doet, moeten wij het doen.</p>]]></description>
      <guid>https://nrc.nl/nieuws/2023/11/27/verkiezingsbuikpijn-groet-de-buschauffeur-zet-chips-neer-voor-je-collegas-en-spring-in-een-bad-ijs-a4182419</guid>
      <pubDate>Mon, 27 Nov 2023 05:57:37 +00:00</pubDate>
    </item>
    <item>
      <title><![CDATA[‘Ga in het lelijkste kantoortje zitten’ en 23 andere tips voor ‘goed leiderschap’]]></title>
      <description><![CDATA[<p>Vorige week schreef ik over al die peperdure, nutteloze leiderschapscursussen waar je tegenwoordig mee wordt doodgegooid. Authentiek leiderschap, vloeibaar leiderschap, switchend leiderschap, leadership courses waarin je „op zoek gaat naar je why” – ik noemde ze geldverspilling en kletspraat. En dat vind ik nog steeds. Dank trouwens voor alle bijval op de soosjals, deed me echt goed. Ik kreeg zelfs een compliment van een directeur van zo’n geld-uit-je-zak-kloppend-instituut dat al jaren dit soort ‘programma’s’ voor duizenden euro’s aanbiedt. Hij mailde dat hij het helemaal met me eens is, dat het allemaal lulkoek is, dat leiderschap, en dat we nodig eens iets moeten drinken samen. Duh! Maar de meeste mensen die reageerden waren benieuwd naar mijn ‘leiderschapscursus in vijf minuten’ die ik onder het haviksoog van hoogleraar leiderschap van de Rijksuniversiteit Groningen Janka Stoker heb ontwikkeld en waarmee ik al jaren door het land trek. En dus dacht ik: waarom zou ik die niet delen? Scheelt iedereen een hoop geld en tijd, en goede leiders gun je iedereen, toch? Komen ze. Het is allemaal niet zo ingewikkeld mensen. Jij leidt, zij volgen. Leiderschap is een vak. Stop ermee als je het niet kan. Of wacht, blijf gerust dicht bij jezelf als je een aardig, betrouwbaar en fideel persoon bent. Maar als je best een eikel bent, behoorlijk ijdel en er alleen voor jezelf zit, blijf dan verre van jezelf of beter nog: word dan geen leider. Dat je mensen gelukkig kunt maken, maar ook in de diepste ellende kan storten. Dat jij bepaalt of ze hun hypotheek deze maand kunnen betalen. Met macht komt verantwoordelijkheid. Gebruik hem goed. Of nog beter: op een flexplek midden in de kantoortuin. Corner offices, leren fauteuils, en dikke Tesla’s stralen uit dat je luxe en status nodig hebt om te kunnen functioneren. Dat heb je niet. Door zelf in de kantoortuin te gaan zitten laat je bovendien zien dat je helemaal achter je waardeloze, gehorige, veel te drukke kantoorgebouw staat. Dat scheelt weer een dure verbouwing! Moedig hen aan eens wat nieuws te proberen. Als ze neerstorten, ben jij er. „Management is motherhood”, zegt mijn vader altijd. Wat dat zegt over fatherhood? Precies, dat is rondrijden in een open sportwagen! Wat hij bedoelt: ‘mannetjes’ (m/v) hebben we al genoeg op het werk. Een directeur zei laatst beschaamd dat ze vooral bezig is met het goedkeuren van vakantiedagen en declaraties. Zo hoort het. Je bent nergens te goed voor. En uiteindelijk alleen maar een hulpmiddel om mensen beter hun werk te kunnen laten doen. Ga dus niet hard lachen als iemand een stom voorstel doet of juist applaudisseren bij een goede opmerking. Laat nooit merken waar je lievelingetjes en hoofdpijndossiers zitten. Hou vaker een pokerface. Hoe meer je ermee strooit, hoe minder ze waard worden. Datzelfde geldt voor twijfel, sorry zeggen, bekennen dat je fout zat of dat je iets niet weet. Is zeker te prijzen, maar je kan het maar een paar keer doen. En dan is het klaar. Zeker als je een vrouw bent. Je hoeft de credits niet te pakken, die geven anderen je. Zorg wel dat je altijd ergens op de foto staat als er een succes gevierd wordt. Dat ze stilvallen als je binnenkomt, dat ze gaan slijmen, dat ze naar je lachen. Laat je daarom thuis geregeld door je pubers afzeiken, of huur een paar pubers die dat elke dag voor je doen. Maar echt. Organiseer een groepje zeikerds dat jou geregeld komt vertellen wat jij allemaal fout doet. Vroeger kon je uithuilen bij je collega’s, dat kan nu niet meer. Bereid je voor op eenzaamheid. Dat noemen ze lijderschap. Zorg liever voor goede contracten (!), printers die werken, inflatiecompensatie (!), een ov-kaart die ook in het weekend geldig is, en goede koffie. Vraag vaker: wat hebben jullie nodig? Vooral omdat het niet helpt. Stilte werkt beter. Een verwachtingsvolle helemaal, eentje die uitnodigt. Hou vaker je mond. Als het stil is, kunnen mensen nadenken. Luis-te-ren. Ook naar de stomme. En doe er dan OOK ECHT iets mee. Let er ook op dat je niet steeds met dezelfde grote monden praat, je weet wel wie. De bescheiden collega’s zullen je verbazen. Leiders zijn cruciaal voor de prestaties van de organisaties waarvan ze de baas zijn. Tuurlijk is het vooral mazzel dat je nu de baas bent. Maar dat hoeft niet iedereen te weten. Dat maakt je collega’s lui. Zeg liever duidelijk: ik vind dit nog niet goed genoeg, en geef het dan terug. Vertrouw ze en geef ze vertrouwen. Wees daarin onverbiddelijk. Als je merkt dat mensen zich niet hebben voorbereid, kap je de vergadering af. Verbied cc-mails. Daar worden ze dapper van. Een bomvolle agenda betekent dat je geen prioriteiten kunt stellen. Rust is niet voor het einde van de week, maar voor elke dag. Maak meer tijd voor je naasten. Geef ook daarin het goede voorbeeld. Ga dus geregeld thuiswerken, en zit niet elke dag tot 21.30 uur op de zaak. Eet gezond en slaap voldoende. Stop met drinken. Dat draagt bij aan je mythevorming, maar geeft bovenal je collega’s de gelegenheid om ongestoord over je te kunnen roddelen. Zeker als er stront aan de knikker is, werkt het veel beter als je niet op twee meter afstand naar elkaar gaat zitten loeren. Dat hoort. Zen. Draai er niet omheen. Je collega’s wachten daar op. Dan kunnen ze door. Leiderschap is vieze handen maken. Niet iedereen kan je aardig te vinden. Denk aan vier, vijf jaar. De allerbeste baas, is de baas van wie iedereen het jammer vindt dat ze weg is. Het hoogste dat je als leider kan bereiken, is dat ze huilen op je afscheid.</p>]]></description>
      <guid>https://nrc.nl/nieuws/2023/11/20/cursus-leiderschap-volgen-volg-deze-en-bespaar-duizenden-euros-a4181458</guid>
      <pubDate>Mon, 20 Nov 2023 05:57:37 +00:00</pubDate>
    </item>
    <item>
      <title><![CDATA[Stop met al die peperdure cursussen ‘leiderschap’ – ze zijn pure geldverspilling]]></title>
      <description><![CDATA[<p>Waar ik steeds meer jeuk van begin te krijgen, is van het woord ‘leiderschap’, dat me de laatste maanden om de oren vliegt. Een ‘hoogleraar leiderschap’, dat lijkt me nog nuttig. Die houdt de kwaliteit van onze leiders in de gaten. Maar al die congressen over leiderschap, ‘leiderschapsevents’, coaching over leiderschap, workshops, seminars, podcasts, en ‘visies op leiderschap’ van jan en alleman waar we de laatste tijd mee doodgegooid worden? Ik ben er inmiddels wel klaar mee. Want ‘leiderschap’. Dat is toch gewoon wat vroeger ‘leidinggeven’ heette? Dan ging je baas een middag op zo’n cursus en praatte hij daarna een paar dagen over ‘luisteren naar de werkvloer’, ‘verbinding van onderop’, , ‘kruisbestuiving’ en ‘vruchtbare co-creatie’, en was alles een week later weer zoals het was. Tegenwoordig zijn er ineens een miljoen verschillende soorten leiderschap en verschijnt er elke minuut een boek over. Vloeibaar leiderschap, polyfonisch leiderschap, verbindend leiderschap, bezielend leiderschap, strategisch leiderschap, authentiek leiderschap, nieuw leiderschap, waardegedreven leiderschap, moreel leiderschap, effectief leiderschap, sturend leiderschap, gespreid leiderschap, integraal leiderschap, gedeeld leiderschap, dialogisch leiderschap, stromend leiderschap, transformationeel leiderschap, switchend leiderschap, contextueel leiderschap, inclusief leiderschap, persoonlijk leiderschap – mijn god. Het zal je niet verbazen dat er inmiddels duizenden cursussen zijn om al dat leiderschap in goede banen te leiden. Zo zijn er ‘trainingen’ leiderschap waarin „je je why vindt”, „verbinding maakt met je diepe drijfveren, handvatten creëert om (weer) te werken en te leven vanuit jouw eigen drijfveren” en „emoties zult ervaren van blijdschap en ontroering”. Maar er zijn ook programma’s „vernieuwend leiderschap” die gaan „over de wijze waarop je, je in een continu ontwikkelend landschap, kan bewegen richting je doel/visie en een context kan creëren waarin verrijkende interacties kunnen plaatsvinden” en zijn er de „leadership programs” waarin je „een sprong maakt in je persoonlijke en strategische leiderschap met een sterke visie”, „anders leert omgaan met complexiteit en onzekerheid”, en een „global mindset ontwikkelt”. De reviews van dit soort cursussen zijn ook smullen. Daarin eindigen deelnemers na drie dagen geleuter „in een bosrijke omgeving” altijd met de onthullende constatering dat ze vooral „dicht bij zichzelf moeten blijven”, lekker „out of the box” en „innovatief” bezig zijn geweest, en dat ze hebben geleerd „los te laten”. En dat kost dan duizenden euro’s. Geldverspilling, inderdaad. Je leert meer over leiderschap als je drie dagen voor een vmbo-klas gaat staan. Wat ik de laatste tijd ook steeds vaker denk: hébben we al die leiders wel nodig? Ik hoor tenminste altijd dat er nodig gesneden moet worden in al die leemlagen. Al die cursussen lijken de wereld ook niet beter te maken. Als ik om me heen kijk zie ik in ieder geval niet echt betere leiders dan vroeger. En zouden er echt zoveel vormen van leiderschap zijn? Nee hè? Volgens mij is er maar één vorm van leiderschap, en dat is leiderschap dat ervan uitgaat dat alles voortdurend verandert en dat iedereen anders is. Een andere denkfout van al die „leadership courses” is dat ze het misverstand wekken dat iedereen een leider kán zijn. Dat is niet zo. Een leider ben je, of je bent het niet. Daar valt weinig aan te cursussen. Stop er ook vooral mee als je het niet kunt, in plaats van met allemaal cursussen aan een dood paard te lopen trekken. Daar voorkom je een hoop burn-outs mee bij je collega’s. En bij jezelf. Tuurlijk kun je wat trucjes leren om een betere leider te worden. Maar daar heb je echt geen peperdure kletscourse voor nodig. Ik kan je binnen vijf minuten een cursus geven waar alles in zit om een succesvol leider te worden - helemaal gratis. Maar het állergrootste probleem van al die leiderschapscursussen is dat elke janboerenfluit ze tegenwoordig volgt. Ik zie op LinkedIn allemaal trotse kantoorklerken opscheppen dat ze zijn geselecteerd voor een leadership program. Gast, iederéén volgt tegenwoordig zo’n cursus. Het is eerder een prestatie als je er géén volgt. Er zijn zelfs cursussen leiderschap voor mensen die niet de baas zijn! Dan heb je het toch niet helemaal begrepen? Want het gevolg van zo’n cursus is dat elk pastelkleurig overhemd denkt dat hij de baas kan spelen. „Iedereen moet z’n leiderschap tonen”, lees ik overal. Jongens, alsjeblieft niet. We kunnen niet allemaal de baas zijn. Straks kunnen we alleen nog de stagiair aansturen, omdat dat de enige in het bedrijf is die nog geen cursus leiderschap gehad heeft. Bovendien: als iedereen z’n leiderschap laat zien, wie doet het werk dan nog? Ik stel daarom voor dat we gaan stoppen met al die cursussen leiderschap en in plaats daarvan mensen gaan leren te vólgen. Voor de verandering eens je kop houden en je werk doen – dáár hebben we behoefte aan. Baasjes hebben we al genoeg op het werk.</p>]]></description>
      <guid>https://nrc.nl/nieuws/2023/11/13/stop-met-al-die-peperdure-cursussen-leiderschap-ze-zijn-pure-geldverspilling-a4180735</guid>
      <pubDate>Mon, 13 Nov 2023 05:57:38 +00:00</pubDate>
    </item>
    <item>
      <title><![CDATA[Boetes voor bejaarden in de spits, schaf de zelfscan af en nog 9 andere tips om de supermarkt te overleven]]></title>
      <description><![CDATA[<p>Als columnist moet je het niet te hoog in je bol hebben en dat heb ik ook niet hoor, maak je geen zorgen. Maar afgelopen week dacht ik toch een fractie van een seconde: het is goed dat ik dit onderwerp aankaart. Dat was het moment dat ik alle reacties op Twitter zag op mijn oproep om frustraties over de supermarkt te delen. Je wil het niet weten joh, hoe het daar losging. Naar de supermarkt gaan is voor veel mensen de hel – blijkbaar. Mensen die zich eraan ergeren dat de bloemkolen altijd op de kop in het schap liggen, dat de potjes van de kruiden veranderen zodat ‘het systeem in m’n kast niet meer werkt’. Mensen die zich ergeren aan de gesprekken van de vakkenvullers over hun privéleven, aan de klanten die het beurtbalkje niet neerleggen, aan de sinterklaasliedjes, aan de mannen die op hun vrouw staan te wachten (?!), aan de mensen die alleen maar ongezonde dingen kopen, aan de poortjes die elektrisch zijn – want dat kost allemaal stroom – „gewoon het punt dat er andere mensen in de supermarkt zijn”. Man man man. En dus dacht ik: hier moet écht even iemand wat structuur gaan aanbrengen. Anders gaat het mis. Daar gaan we. Die klanten tasert die keihard staan te bellen op de speaker, die mensen op de bon slingert die vlak na de ingang hun boodschappenlijstje gaan staan lezen, en die klanten die zich voorbeeldig gedragen een complimentje geeft – ‘zo hoort het mevrouw Bouma, wat fijn dat u er weer was vandaag, mevrouw Bouma’. Zelfscanpleinen zijn de Ryanairs van de supermarkt: vechten voor een stoel, maar dan zonder de lage prijs. We voeren gewoon de kassa’s met kassamedewerker weer in – daar was je toch altijd al het snelst klaar. Waar zijn jullie bang voor? Voor een praatje met de caissière? Ja hè? Kom op zeg. En waarna al je zorgvuldig op z’n Tetris ingepakte boodschappen weer lukraak terug worden gemikt in je tas (met de tomaten onderin!!!). Kunnen er geen mensen met een miljoen boodschappen het hele zelfscanplein meer blokkeren én hoeven we de hemeltergende onzekerheid van ‘hoe de rij werkt’ niet meer het hoofd te bieden. Sta je louter in de rij voor de dichtstbijzijnde zelfscankassa, of mag je ook de eerst vrijkomende aan de andere kant pakken als je het langst wacht? Aaaaargh!! Voor werkende ouders komen er timeslots en fast passes. Ook andere klanten die aantoonbaar een voorkeursbehandeling verdienen – artsen, verpleegkundigen, leuke mensen, politiemensen, docenten, etc. – krijgen voorrang in de spits. Mensen die niks in de spits te zoeken hebben – bejaarden, scrum masters, kwartiermakers, aanjagers, etc. – krijgen een boete. Voor de ultiem gestresten en extreem overprikkelden wordt de hele winkel ontruimd. Waarom niet. En zorg voor een plan B waarop je kan terugvallen als je kerningrediënt is uitverkocht. Je gaat toch ook niet lukraak naar de bioscoop en daar staan treuzelen welke film je wil zien? Nou dan. Doorstroming, doorstroming, doorstroming, dát is het codewoord. Waardoor zware, grote producten zoals kratten, flessen, wasmiddel en toiletpapier eerst in de kar kunnen worden geladen, en daarna pas de kleinere, lichtere, met de groente en eieren als laatste. Elke kar krijgt een fietsbel. Zo komt niemand meer met platte kiwi’s thuis! Dat je ook een tante hebt met artrose, dat jouw overbuurvrouw laatst ook met de rollator was gestruikeld en dat je zelf ook al weken slecht slaapt. Je zal je verbazen hoe snel ze dan weer doorlopen zodat iedereen er weer langs kan. En dan nog een woord tot de mensen op Twitter die naar aanleiding van de wetteloosheid in de supermarkt aandacht wilden vragen voor ‘de algehele afkalving van zoiets eenvoudigs als burgerlijke beleefdheid die inmiddels onomkeerbaar is’– ik kan niet alles voor jullie oplossen. Datzelfde geldt voor de mensen die zich eraan ergeren aan ‘de complete gezinnen die voor de koeling staan te discussiëren wat ze gaan eten’, aan de spullen die deze week in de bonus zijn, maar die je vorige week al hebt gekocht, aan de vieze mandjes – bekijk het liever eens van een andere kant. Ontketen de filosoof in jezelf. Erger je dus gerust aan de persoon voor je in de rij die eerst rustig z’n boodschappen inpakt en dan pas z’n portemonnee uit z’n tas gaat graven; aan de flessenautomaat die het EINDELIJK weer eens doet, maar waar net als jij aan komt rijden het buurthuis de vier miljoen blikjes van de afgelopen maand staat in te voeren. Erger je gerust aan de schoolklassen die wokkels en Red Bull voor de lunch kopen, aan de jengelende peuters, aan de mensen die in de avocado’s knijpen – maar vraag je óók eens af wat dat over jou zegt, en over de samenleving. Maak notities. Dat is zo’n raar misverstand! Dat we niet over de supermarkt zouden mogen klagen omdat we ‘het hier in dit land zo goed hebben’. Wat een onzin! Klagen lucht op en waar moeten we anders over klagen? De mensen die zeggen: ‘laat je boodschappen toch bezorgen’ hebben het echt niet begrepen. Want wat is er fijner dan je lekker te ergeren op een plek waar je alle gremia van de samenleving tegenkomt? Om die blik van verstandhouding uit te wisselen met vreemden, of juist het bloed uit je oren te voelen komen, en de troost te ervaren van het met miljoenen gedeelde smart ondergaan – na een bezoek aan de supermarkt kun je alles weer aan. De supermarkt brengt ons samen.</p>]]></description>
      <guid>https://nrc.nl/nieuws/2023/11/06/boetes-voor-bejaarden-in-de-spits-schaf-de-zelfscan-af-en-nog-9-andere-tips-om-de-supermarkt-te-overleven-a4179925</guid>
      <pubDate>Mon, 6 Nov 2023 05:57:38 +00:00</pubDate>
    </item>
    <item>
      <title><![CDATA[Welke smoezen zijn het best om een feestje te ontlopen? ‘Dit voelt niet goed voor mij’ en andere Gen Z-excuses doen het erg goed]]></title>
      <description><![CDATA[<p>Vroeger gingen we naar vrijmibo’s, bedrijfsuitjes, pubquizzes, verjaardagen, heidagen, familiedagen, afscheidsborrels, vriendenweekenden, etentjes en disco’s. Sinds corona gaat echt helemaal niemand meer ergens heen. We blijven lekker thuis. Geitenwollensokken, gemberthee, kleedje op de bank, regen tegen de ramen en Netflixen maar. Corona heeft watjes van ons gemaakt. Ik hoorde laatst iemand zeggen dat hij niet meer naar feestjes gaat „die verder weg zijn dan 30 minuten”. Amsterdammers komen sowieso hun stad niet meer uit. Een dierbare jonge collega van onder de 30 – het is dus niet alleen een boomer-ding – zei afgelopen week dat ze „heel veel dingen” afzegt, echt door haar smoezen heen is, en „bijna naar corona zou terugverlangen”. „Toen had ik tenminste een duidelijke reden om niet te gaan.” En dus dacht ik: wat de huidige samenleving nodig heeft, is een paar goede smoezen om lekker thuis op de bank te kunnen blijven zitten. Zodat je niet hoeft te zeggen dat je ‘geen zin hebt’ – dat staat ook weer onsympathiek – maar met een goede reden weg kan blijven. Dan hoef je deze herfst en winter lekker nergens meer naartoe! Komen ze. Denk aan diarree, ‘ik loop de hele dag snot te niezen’, ‘ik denk dat ik schurft heb’, of de good old koortslip. Niemand vraagt door, mensen maken zich geen zorgen want het is onschuldig, en omdat het wat viezig is, hebben ze überhaupt liever niet dat je komt – ‘ziek is ziek’, ‘gezondheid gaat voor’, ‘beterschap!’ Plan hem in, en zeg vervolgens tegen de een dat je de ander hebt, en vice versa. Het liefst wel een beetje een leuke afspraak, dus geen begrafenis van een oudtante, maar een huwelijk van een collega, weekendje slempen met vrienden, lasergamen – zodat ze zien dat je best een fuifnummer bent en midden in de samenleving staat. Dan kun je altijd zeggen dat je moet werken. Als je die even niet kunt vinden is „een padeltoernooi van m’n werk” ook prima. Of: „Ik kan niet, want dan heb ik een vrije dag.” Respecteert tegenwoordig iedereen. Vroeger ploegden we door sneeuwstormen voor een feestje, tegenwoordig is een ‘code oranje’, of nog beter, ‘een code rood’ van het KNMI een algemeen geaccepteerde reden om thuis te blijven. Wees daar de komende maanden dus zeker niet terughoudend mee, KNMI! Geweldig excuus! Want daarmee profileer je je ook nog eens als trendsetter. Laatst zei iemand: „Ik ben met partypensioen.” Dat is toch fantastisch? Zeg anders dat je doet aan het „quiet quitten” van feestjes – ik wil die uitdrukking hier anders wel even munten. Iedereen zal met ontzag over je spreken. Vind ik zelf heel leuk. „M’n vriend is tijdelijk met verlof uit de tbs-kliniek, mag ik hem meenemen?” bijvoorbeeld. Of dat je drie oppashonden hebt die mee moeten, je kinderen met het norovirus, „kan ik blijven logeren?”, of mijn favoriet: „Ik hou van zingen, ik neem m’n gitaar mee!” Is meestal voldoende om een ‘liever een andere keer’ terug te krijgen. Haalt de druk van de ketel en vaak hoor je er dan nooit meer wat van. Je kunt eventueel later nog een: „Sunshine! Het gaat tóch niet lukken!” sturen, zodat ze zien dat je écht je best hebt gedaan. „Ik spreek liever één op één af” klinkt ook sympathiek. Gaat ook nooit gebeuren, want we kunnen toch nooit! In de comedyserie Curb Your Enthusiasm zit een aflevering waarin Larry David expres de dag na een feestje komt opdagen en dan doet alsof hij zich in de datum had vergist. Briljant. Nóg makkelijker is het om op de dag na het feest een appje naar de gastheer te sturen met de tekst: „Hoe laat worden we verwacht? Zin in!!” Haha, een misverstand mensen! Kan iedereen overkomen! Dat is tegenwoordig iedereen, daarmee laat je niet alleen zien dat je helemaal van deze tijd bent, maar krijg je ook extra punten omdat je naar je ‘lichaam luistert’, iets weet van ‘energieniveaus’ en oog hebt voor de ‘work-life balance’. Denk aan alles met ‘dit voelt niet goed voor mij’, ‘ik zit heel laag in mijn energie’, of, een hele mooie die ik laatst hoorde: „Ik heb net een enorme verdieping gemaakt en zit nog helemaal in die transitie.” Als je er ook nog bij zegt: „Ik moet streng zijn voor mezelf”, kun je helemaal op ontzag rekenen. O trouwens, we hebben het nu over excuses om weg te blijven, maar andersom is natuurlijk nóg beter: dat je zelf een feestje organiseert en dat vervolgens cancelt. Daar doe je zoveel mensen een plezier mee! Ik zie jullie in de lente weer! Misschien! Hoe was jouw week? Tips voor Japke-d.Bouma via de soosjals.</p>]]></description>
      <guid>https://nrc.nl/nieuws/2023/10/30/ik-denk-dat-ik-schurft-heb-en-10-andere-smoezen-om-nooit-meer-naar-een-feestje-te-hoeven-a4179088</guid>
      <pubDate>Mon, 30 Oct 2023 05:57:39 +00:00</pubDate>
    </item>
    <item>
      <title><![CDATA[Waarom haten we perfectionisten zo? Zonder perfectionisten stort alles in]]></title>
      <description><![CDATA[<p>Wat mij nou al m’n hele leven opvalt, is dat we niet van perfectionisten houden in deze samenleving. Ja, grote sterren, kunstenaars – die mogen perfectionisten zijn. Femke Bol, Gaudí, Madonna, Hans Klok. Die mogen drammen, bovenop elk detail zitten, elke komma, en elk dossier. Arjen Lubach vertelde laatst dat Jochem Myjer zijn shows tot op de seconde timet, ik noem hier ook een Pieter Omtzigt – iedereen houdt van hen. Maar hoe dichterbij perfectionisten komen, hoe vervelender we ze vinden. Collega’s, vrienden, je baas, of nog erger: je man! Of vrouw! Die mogen echt geen perfectionisten zijn. Dan worden ze controlfreaks genoemd. Betweters. Stresskippen. En zijn ze „lastig in de omgang”. Star. Ongezellig. Zeikerds. Mensen die „niet kunnen loslaten”, die „overal bovenop zitten”. Achter hun rug wordt er met de ogen gerold. Er zijn ook allemaal cursussen om ‘perfectionist/controlfreak af’ te worden. Ongelooflijk als je dat ziet, hoe de controlfreak gehaat wordt. ‘Hoe overwin je de controlfreak in jezelf’, ‘leven met een controlfreak’, of de cursus ‘de controle loslaten’ – die kost trouwens 75 euro. Alsof het een ziekte is, als je de controle wil houden. Nee joh, je moet alles loslaten. Ontspannen moet je zijn, dan komt het vanzelf goed. De laatste tijd denk ik steeds vaker: waarom eigenlijk. Waarom haten we perfectionisten zo? Het is toch juist fijn om er perfectionisten bij te hebben? Bij je openhartoperatie bijvoorbeeld. Wie wil je dan aan je bed? Een controlfreak die blijft hameren op de details, of een dude met een joint die de boel lekker loslaat? Twaalf jaar lang hadden we een minister-president die de hele dag ontspannen lachte, die „het nog even moest nakijken”, er zich „even niks meer van kon herinneren”, relax!, en kijk eens wat dat ons gebracht heeft. We hadden een stelletje perfectionisten nodig die de Toeslagenaffaire boven water brachten. Die niet rustten tot de onderste steen boven was. Doe eens rustig joh, zeggen mensen vaak tegen me. Het hoeft toch niet altijd perfect te zijn. Beter een zes zonder stress dan een zeven zonder leven, zei een dierbare kennis laatst. Laat het los. Dan denk ik: hoezo moeten we loslaten? Ik wil dingen vasthouden, net zolang tot het klopt. Denk je nou echt dat er überhaupt nog een trein zou rijden, er nog een raket naar de maan zou gaan, de pakken verse melk nog in de winkels zouden komen zonder perfectionistische controlfreaks? De mensen die zeggen dat je het los moet laten, hebben zeker nog nooit iemand over de vloer gehad die iets moest repareren, een boekhouder die de salarissen op tijd uitbetaalt, een bouwkundige die net zolang rekent aan een parkeergarage dat hij niet instort. Ik wil geen zessen zonder stress, ik wil gewoon een tien. Juist van losse eindjes krijg je stress. Structuur en controle houden ons gezond. Zonder perfectionisten lazert alles in elkaar. Als iedereen ontspannen is, gebeurt er nooit meer wat. Ik snap het natuurlijk wel, dat mensen liever geen perfectionisten om zich heen hebben. Omdat ze je confronteren met je eigen labbekakkerigheid. Daarom is het prima dat Pieter Omtzigt en Jochem Myjer perfectionisten zijn, maar is het een hel als je baas zeurt dat het werk écht beter moet, of je vriendin. Perfectionisten willen we niet te dichtbij. Perfectionisten tonen ons genadeloos dat wij falen. Dus ja, ze zijn „lastig in de omgang” – omdat jij je zaakjes niet op orde hebt. Ze vertrouwen niemand – daar hebben ze ook alle reden toe. Ze doen het liefst alles zelf – omdat jij het niet doet. En nee, ze laten niet los. Omdat het anders verloren gaat. Er is eigenlijk maar één nadeel aan perfectionisten. En dat is dat ze er zelf meestal aan onderdoor gaan. Ze zijn vaak overspannen, hebben burn-outs, en korte lontjes – niet gek als je de hele ontspannen mensheid op je schouders torst en de strijd alleen moet voeren. En ook daarom dacht ik: laten we perfectionisten eens wat vaker in het zonnetje zetten. Laten we hen steunen, in plaats van vervloeken. Misschien worden ze dan ook minder vaak overspannen, als ze de erkenning krijgen die ze verdienen. Want de controlfreaks halen de spelfouten uit onze teksten, maken de roosters, zoeken net zolang in je auto tot ze het schroefje vinden dat loszat. Zeggen: ‘ik ga je helpen’ als je al was opgegeven bij die andere oncoloog – perfectionisten zijn onze helden. Ik wil niet minder perfectionisten, ik wil er juist meer. Er zouden cursussen moeten komen hoe je controlfreak wórdt, in plaats van hoe je dat kan afleren. Tegen alle perfectionisten zou ik daarom willen zeggen: laat je niet gek maken, we hebben jullie nodig. En tegen alle andere mensen? Hoe meer perfectionisten er zijn, hoe meer jíj kan loslaten.</p>]]></description>
      <guid>https://nrc.nl/nieuws/2023/10/23/ben-jij-een-controlfreak-laat-je-niet-gek-maken-we-hebben-je-nodig-a4178255</guid>
      <pubDate>Mon, 23 Oct 2023 05:57:39 +00:00</pubDate>
    </item>
    <item>
      <title><![CDATA[Je telefoon op de speaker, veel selfies maken en apparaten bezet houden: zo word je een aso in de sportschool]]></title>
      <description><![CDATA[<p>Als jullie denken: wat klinkt ze opgewonden, dan kan dat kloppen, want er staat binnenkort in mijn leven iets nieuws te gebeuren. Komende maand ga ik namelijk voor het eerst in twintig jaar (!) weer beginnen in de sportschool! Ik moet wel. Na een bepaalde – kuch – leeftijd moet je je spieren gaan trainen. Anders kom je onverbiddelijk achter een rollator terecht, zo lees ik in de vakliteratuur. En aangezien ik dat thuis zonder stok achter de deur niet ga doen, dacht ik: ik schrijf me weer eens in en ga verder waar ik ooit stopte toen op m’n 34ste m’n dochter geboren werd. Toen ik m’n vrienden dit vertelde, vielen ze bijna van hun stoel. Of ik gek was. Gewoon zo maar naar de sportschool? Na twintig jaar?! Of ik wel wist hoe het er daar tegenwoordig aan toe gaat. Dat er inmiddels een strakke etiquette geldt, voedselvoorschriften, dresscodes, strikte regels op het gebied van persoonlijke hygiëne, onmisbare kennis van hard- en software. En dat als je dat allemaal niet weet, je er onherroepelijk al binnen een week uit ligt. „Er zou eigenlijk een soort lagere sportschool moeten bestaan”, verzuchte een dierbare kennis. „Waar je je in het allerdiepste geheim kan voorbereiden op het universitaire sportschoolniveau.” Ik voelde me een brugklasser aan de vooravond van m’n eerste dag op de middelbare school. En dus dacht ik: ik vraag eens rond, ook op de soosjals, wat ik absoluut moet weten voordat ik weer begin. Ik kreeg zoveel tips dat ik ze maar even op een rijtje gezet heb. Ik weet niet of ik alles goed heb begrepen, maar dit zijn volgens mij de belangrijkste richtlijnen! Zet je telefoon op de speaker en bel met al je vrienden tijdens je work-out. Anders dring je niet door tot je medesporters die met een noisecancelling-koptelefoon trainen én kom je niet boven de andere schreeuwers uit. Ga gezellig kletsen op en om de apparaten. De sportschool is er om te sporten, tuurlijk. Maar ook een ontmoetingsplek met een sociale functie die niet onderschat mag worden. Check bij de Decathlon wat er verwacht wordt. Als je in je ouwe kloffie komt sla je een modderfiguur op alle video’s en selfies die influencers om je heen maken. Als je training niet op Instagram staat, is hij niet gebeurd. Gebruik veel hashtags – #healthylifestyle #motivation #dedication #onfire #workout. Zodat lichaamshaar, borsten en de incidentele uitpiepende balzak goed te zien zijn. Als ergens transparantie gewaardeerd wordt, is het wel in de sportschool. Hou je pet op. Zoek oogcontact als je suggestieve bewegingen maakt met je onderlichaam. Als mensen nog niet helemaal fit zijn, kun je dat gerust zeggen: „Net begonnen zeker” of: „Poeh, ik wist niet eens dat daar vet kon zítten”. Andersom wordt „strakke kont” en „goeie borsten” zeker gewaardeerd. Tik mee op het ritme – negen van de tien keer: „Let’s get down to business.” Dat je bij het squatten niet met je knie voorbij je enkel mag komen, dat het slecht is voor je rug om te veel gewicht te pushen, dat je niet verend moet stretchen, etc. Mensen waarderen het in de sportschool enorm als je met ze meedenkt. Weet dingen over proteïnerijk voedsel. Daar praat je over mee. Als mannen hun gehaktballen aan het trainen zijn, hard hijgen, rochelen, spugen en opgepompt met ingehouden buik als een gorilla voorbijlopen. Daar kwets je tere zieltjes mee. Ook als een 5-kilogewicht van je stang lazert of je van de loopband valt, doe je of er niks aan de hand is. Ga voor de spiegel staan en laat je spieren zien. Als je klaar bent met je work-out kun je daar gerust nog een half uur op je telefoon zitten scrollen. Je medesporters vinden het gezellig om te wachten. Dus als je zélf een bezet apparaat treft, kun je gerust bij de sporter in de nek gaan hijgen. Of nog beter: ‘reserveer’ je apparaat door er wat spullen op te leggen! Dan kan niemand erop tot jij zover bent. Gewichten hoef je niet op te ruimen. Dat doen de sporters na je graag voor je. Hoe natter je apparaat, hoe beter je bovendien kan zien dat je hebt getraind, ja toch? Die kun je lenen. Vinden je medesporters mooi, om met je te delen. En betaal tot je dood je maandelijkse contributie. Benen scheren, je nagels knippen, je okselhaar föhnen – dat kan allemaal op de sportschool! En spray kwistig met eau de toilette en deodorant. Ik kan niet wachten. Zie jullie daar! #zinin</p>]]></description>
      <guid>https://nrc.nl/nieuws/2023/10/16/je-telefoon-op-de-speaker-veel-selfies-maken-en-apparaten-bezet-houden-zo-gedraag-je-je-in-de-sportschool-a4177416</guid>
      <pubDate>Mon, 16 Oct 2023 05:57:39 +00:00</pubDate>
    </item>
  </channel>
</rss>
