<?xml version="1.0" encoding="utf-16"?>
<rss version="2.0">
  <channel>
    <title><![CDATA[Japke-D]]></title>
    <link>https://www.nrc.nl/rubriek/japke-d-denkt-mee/</link>
    <description><![CDATA[Japke-D]]></description>
    <item>
      <title><![CDATA[Als je de winter ‘ontvlucht’ op je werk ben je een verwend nest]]></title>
      <description><![CDATA[<p>Nou, hou je vast. We hebben weer een nieuwe trend hoor, op de arbeidsmarkt. En dat is de trend dat jonge mensen de winter in Nederland ‘ontvluchten’ – want regen, want ‘koud’, want ‘depressief’ – en tijdelijk naar de zon verhuizen om een paar maanden vanuit Spanje, de Alpen, Bali, Cluj of Kaapstad op afstand te ‘werken’. Deze mensen moeten niet verward worden met de ‘digital nomads’. Dat zijn zzp’ers die tijdelijk in het buitenland werken. Nee, de winter-ontvluchters hebben gewoon een vast contract in Nederland en collega’s die achterblijven. Op de website Nieuw Amsterdams Peil zag ik vorige week dat de Algemene Werkgeversvereniging al spreekt van een ‘explosie’ van mensen die op afstand willen werken. Een aantal laat zelfs het recht erop in hun contract vastleggen. En in de Telegraaf las ik dat het niet alleen om singles gaat, maar inmiddels ook al over koppels, ‘vriendengroepen’ en zelfs hele gezinnen. Toen ik dat allemaal hoorde heb ik eerst een half uur slap van het lachen onder tafel gelegen. Dat er een generatie is die wat regen en natte sneeuw als een winter beschouwt die ‘ontvlucht’ moet worden – stelletje watjes! In mijn tijd hakten we van november tot maart een wak, en snorkelden we onder het ijs naar kantoor. De winter ontvluchten? Je baas zag je aankomen. Ik dacht ook aan alle politieagenten, loodgieters, buschauffeurs, verplegers, en docenten die niet op afstand kúnnen werken, laat staan in Kaapstad. En aan de middelvinger die de winter-ontvluchters opsteken naar hun eigen collega’s. Werken is samen lijden onder een systeemplafond. Niet dat er eentje van de familie zit te potverteren op een tropisch strand. Vind ik! En toch snap ik ze ook wel weer, die luxepaardjes – het avontuur! En heb ik ook bewondering voor ze, dat ze bij hun werkgever met hun vuist op tafel durven slaan. Dat werkgevers wat harder moeten lopen om personeel te vinden en te houden én dat ik me niet meer schuldig hoef te voelen over mijn eigen vliegreizen is natuurlijk ook een prima zaak. En dus dacht ik: laat ik die labbekakken dan ook maar wat tips geven. Hoe je het beste de winter kan ontvluchten zonder dat al je collega’s je zullen haten. Ik ben per slot een columnist voor álle Nederlanders, ja toch. Komen ze. En draag geen zwemkleding voor de camera. Zeg dat je slecht slaapt, dat je last heb van de jetlag. En doe een beetje rustig aan met de rum tijdens het teamsen. Het laatste dat je wil is dat je collega’s jaloers worden en je steeds werk te doen geven. Zeker, je collega’s in Nederland zitten tussen 9 en 5 ook vaak in de yogastudio, doen de hond in bad, of hangen in de bar. Maar van winter-ontvluchters wordt dat niet geaccepteerd. Dat je je elke nacht in slaap huilt. Dat je de kerkklokken zo mist, dat je niet kan wennen aan het lokale eten, dat je voortdurend diarree hebt, dat „voor de tiende keer paella echt geen pretje is” en dat je naar de vegetarische kroketten in de kantine verlangt. En dus niet het volle zicht op je zwembad, de besneeuwde bergen, de zeilboot, je latin lover of de buurvrouw. En geen braai, tortilla, kaiserschmarren of nasi lemak. Op vrijdagmiddag zet je om 16.00 Nederlandse tijd een ‘bruine fruitschaal’ (bitterballen) voor de camera. Dan hebben ze misschien niet eens door dat je op Sri Lanka zit. Stel je Outlook dus zo in dat hij ’s nachts mails verstuurt, neem de telefoon niet op als je bij een rave bent, zet geen surfplank-emoji in de afwijzing van een saaie vergadering en hou tijdens de virtuele stand-up de cocktailglazen van de poolparty uit beeld. Dat het zo drukkend heet is, en benauwd. Dat er te veel sneeuw ligt, dat de golven te hoog zijn en dat het voortdurend regent, „net als bij jullie”. Dat je rugpijn hebt van het slechte bed. Dat het dak lekt, dat je onder de muggenbulten zit, dat er slangen zijn, en, heel belangrijk: dat je GEEN LOGEERKAMER hebt. Het laatste wat je wil is dat je collega’s jouw kant opkomen, zien dat je in het paradijs bent beland en dat straks je hele team, inclusief baas, bij je zwembad zit. Stuur ze dure elektronische apparaten, mooie wijnen, chocola, spekkoek, neem lastige klussen van ze over en prijs ze dat ze bikkels zijn – zonder hen kon jij je luxe leventje wel op je buik schrijven. Maar niet op werkdagen tussen 14.00 en 18.00 uur. Dan heb ik hier op Gran Canaria geen wifi! Adios!</p>]]></description>
      <guid>https://nrc.nl/nieuws/2024/01/29/als-je-de-winter-ontvlucht-op-je-werk-ben-je-een-verwend-nest-a4188439</guid>
      <pubDate>Mon, 29 Jan 2024 05:57:46 +00:00</pubDate>
    </item>
    <item>
      <title><![CDATA[Overal om me heen zie ik mensen die niet kunnen autorijden - hoe moeilijk is het jongens?]]></title>
      <description><![CDATA[<p>Afgelopen jaar had ik 30 jaar m’n rijbewijs en al die tijd reed ik schadevrij – ja, daar zijn jullie wel even stil van hè? Of wacht, één keer. Toen reed ik in een file op de ring rond Brussel stapvoets tegen een stilstaande vrachtwagen omdat ik met m’n dochter zat te geiten. Maar die telt niet, vind ik. Want de vrachtwagen had niks, m’n motorkap was na een paar klopjes weer zo goed als nieuw, en niemand raakte gewond. De meeste mensen rijden een stuk slechter. Dat vonden jullie ook! Massaal zelfs, toen ik op (voorheen) Twitter vroeg naar de grootste ergernissen in het verkeer. En daarom dacht ik: laat ik eens een rijcursus maken voor al die mensen die niet kunnen autorijden. Dat zijn jullie natuurlijk niet hè. Maar jullie weten vast wie ik wél bedoel. Stuur maar naar ze door! Klinkt simpel, en dat is het ook. Toch doen hele volksstammen het niet. Ik ken mensen die drie dagen bij een rotonde wortel staan te schieten tot iedereen ZONDER RICHTING AANGEVEN de rotonde verlaten heeft. Daar worden mensen gek van. En terecht. Vooral BMW’s, Audi’s en Tesla’s, schreven twitteraars. Wellicht omdat die auto’s erg duur zijn, en er dan op de richtaanwijzers is bezuinigd. Of misschien zijn ze vergeten „de richtingaanwijzersvloeistof bij te vullen”, zoals iemand schreef. Maar even serieus: richting aangeven. Hoe moeilijk is het? Tuurlijk, we weten dat je een grote, stoere, suv hebt – wat heb jij een grote, stoere suv, zeg! Waarschijnlijk heb je een hoop te compenseren. En tóch ga je dat monster in één parkeervak zetten, en niet over de lijntjes in twee. En anders stuur ik de Wegenwacht om ’m om te ruilen voor een Suzuki Alto. Stop met inhalen en vlak daarna drie banen naar rechts afsnijden om alsnog je afslag te halen, stop met bumperkleven en zet je grote licht uit bij een tegenligger. Ik snap dat je zichtbaar wilt zijn vanuit de ruimte als Elon Musk overvliegt, maar dat doe je maar vanuit je eigen tuin. Daarmee verkort je de file. De lange rij in de rechterbaan is voor de mensen die het al hebben opgegeven. Als je te vroeg naar rechts gaat, blokkeer je het verkeer. Rij dus gerust nog even door op de linkerbaan. Nee, niet inhalen, maar nog even doorrijden, nog even doorrijden – heel goed – en bij het bord ‘ritsen vanaf hier’, ga je ritsen. Daarom staat dat bord daar! Niet om je gulp dicht te doen. Wist je niet, weet je nu! Ga dus niet twee meter voor elke kruising, bord, stopstreep of tegenligger paniekerig zigzaggen en de onnozele hals uithangen, maar doe een Clint Eastwood. Dus: de ogen tot spleetjes, de focus afwisselend op de verte en dichtbij, calculeren, woest aantrekkelijk zijn, berekenen, en de trekker overhalen. Of nog erger: pompend remmen. Laat in plaats daarvan het gas los als je tijd nodig hebt om te reageren. Wist je misschien niet, Karin, maar elke keer als je remlichten aangaan, denken mensen achter je dat er iets verkeerd gaat. Dat veroorzaakt onrust en files. Luister. Als je voorganger 99 rijdt, ga je niet met 100 inhalen. Als je 105 (!) niet aandurft, blijf er dan gewoon lekker achter hangen. Johan Cruijff zei het al: mensen moeten harder rijden, dan zijn ze sneller van de weg, en zijn er minder files. Geen speld tussen te krijgen. Al die mensen die verliefd zijn op de tweede baan van rechts op een drie-, vier-, vijf- of zesbaansweg. „Vaak een Skoda”, schreef een twitteraar. „Voelen zich te min om rechts achter een vrachtwagen te rijden, maar vinden het veels te eng om in te halen.” Jongens: BLIJF IN DE RECHTERBAAN – óf je gaat verplicht bij Arie in de vrachtwagen. Van die stresskippen die met een sukkelgangetje verwachten dat je ze er wel even tussen laat. Ja, als de weg vol zit met enge vrachtwagens, kom maar hoor, Herman. Maar verder betekent invoegen: dezelfde snelheid maken als de hoofdbaan. Dus een dot gas geven, kijken, en dán pas gaan. Met je Multipla. Dat je oud bent, betekent niet dat je niet meer hoeft te kijken voor je achteruitsteekt, of een kruising oprijdt. Datzelfde geldt voor je snelheid – waarom rijden jullie OVERAL buiten de bebouwde kom 70?! Omdat je de borden niet meer kan lezen? Koop dan een nieuwe bril, neem een taxi of ga toch eens voor die staaroperatie. Succes!</p>]]></description>
      <guid>https://nrc.nl/nieuws/2024/01/22/niet-onnodig-op-de-linkerbaan-blijven-hangen-en-richting-aangeven-hoe-moeilijk-is-het-mensen-a4187693</guid>
      <pubDate>Mon, 22 Jan 2024 05:57:46 +00:00</pubDate>
    </item>
    <item>
      <title><![CDATA[Blue Monday is totale onzin, maar ook een schitterende dag om alles te ‘vieren’ dat op het werk nooit zal veranderen]]></title>
      <description><![CDATA[<p>Nou. Het is weer Blue Monday hoor. Die ene dag van het jaar dat we zogenaamd het meest depressief zijn op ons werk. Blue Monday is een verzinsel van een pr-bureau om mensen te verleiden een zonvakantie te boeken in de gure maand januari – uit onderzoek blijkt dat mensen juist in de zomer en de herfst het meest depressief zijn – maar elk jaar wordt de dag dankbaar opgepikt door de media, lifecoaches, influencers en anderszins Linkedinnend Nederland om jou de beste tips te geven om je weer op te beuren. En dus worden we daar weer mee doodgegooid. Dat je naar buiten moet, moet wandelen, moet sporten, moet #omdenken. Dat je met andere mensen moet afspreken omdat je daar „energie van krijgt”. Dat je je zegeningen moet tellen, positieve liedjes moet zingen (serieus), dat je jezelf „als onderdeel van een proces moet zien, en op het pad van continue groei”, dat je moet proberen „piekeren zoveel mogelijk te vermijden” (joh!), dat je „opnieuw naar je doelen moet kijken”. Zelfs de Arbo Unie kwam vorig jaar met tips om ‘Blue Monday te overleven’ godbetert – laat me met rust. Want je mag er niet even doorheen zitten hè, op je werk. Zodra iemand ook maar een beetje in de put zit moet hij er meteen uit. Wat een onzin. Waarom zou je niet een dag, een week, of een maand desnoods, in je eigen ellende mogen zwelgen? Dat is juist hartstikke gezond. Want het ís koud, het ís donker, en al je goede voornemens zijn alweer mislukt. Op de nieuwjaarsborrel heb je alweer een uur staan luisteren naar een verhaal over vouwwagens in Frankrijk – wat is er mis mee om daar eens even stevig van te balen, ook al stellen onze blues in vergelijking met mensen die een échte depressie hebben natuurlijk geen reet voor. Wat is er mis met het ‘vieren’ van je donkere dagen? Pas na acceptatie kan je weer door, ja toch? En dus dacht ik: ik maak een lijst van zaken die NOOIT zullen veranderen op ons werk, ook niet in 2024. Omdat ik denk dat het goed is om het beest in de bek te kijken, in plaats van z’n tanden te poetsen. Als je deze column uit hebt, heb je bovendien pas écht reden voor een Blue Monday! zal gewoon weer vastlopen in 2024. De komkommer die sinds 26 november 2011 in de kantoorkoelkast ligt, ligt er nog steeds, en de mails naar het hele kantoor dat „iedereen verantwoordelijk is voor zijn eigen eten in de koelkast en de houdbaarheid ervan” zullen zeker niet stoppen. zal altijd verkeerd staan afgesteld. En de knoppen om hem goed te zetten zitten altijd vast. maar nooit iets interessants zegt, krijgt ook dit jaar weer salarisverhoging en jij niet. En die andere collega, die om onverklaarbare redenen twee keer zo veel vakantiedagen heeft als jij, is er ook gewoon weer bij. om je favoriete flexplek ‘bezet’ te vinden. Als hij wél vrij is, stinkt ie naar het zweet van je voorganger. terwijl ze bedoelt: elke dag structureel twee uur overwerken. En je collega’s komen ondanks corona nog steeds snotverkouden naar kantoor, wassen hun handen niet na toiletbezoek en willen hun hele weekend weer met je ‘delen’. Zeggen ‘een beslissing maken’, in plaats van een ‘beslissing NEMEN’, en waarderen het nog steeds niet als je, geheel waardenvrij, tegen ze zegt dat het werkwoord ‘beseffen’ niet wederkerend kan worden gebruikt. En tijdens de lunch zit je, ondanks al je strategische bewegingen, gewoon weer naast de collega die Vandaag Inside als nieuwsbron ziet. als je een naïef schaap vertelt hoe het zit (vanuit je ervaring en expertise hè, dat dat duidelijk is). En ook dit jaar ben je nog steeds al je wachtwoorden kwijt én trap je weer in een phishing-mail waardoor de mailserver vastloopt en heel ict boos op je is. hoe zeer jij ook je best doet op je kleding. En collega’s warmen gewoon weer pasta met truffel en broccoli op in de magnetron, waardoor de hele verdieping naar natte hond stinkt. en zegt daarna ‘let maar niet op mij’. En in de trein eten ze gewoon patatjes oorlog, yoghurt met knoflook, en tetteren ze op de speaker, met de telefoon als een cracker voor hun gezicht. zegt nog steeds op het LCD-scherm dat „uw warme drank wordt bereid voor een intense koffiebeleving”. In de kantine hangt nog steeds dezelfde poster over ‘gezonde eiwittransitie’ en ook dit jaar erger je je daar elke dag weer kapot aan. Scrummeetings voor product- en serviceverbeteringen. Sprints om het CRM klantvriendelijker te maken. Stand-ups van 90 minuten hoe vergaderingen korter kunnen. BOT-sessies, inspiratiesessies, breakouts, ‘goede gesprekken’, overlegtafels, huddles, PG’s, en POG’s én je collega’s zijn nog steeds te volwassen voor je grapjes. Geniet ervan! Met dank aan Dharminder Biharie voor het meedenken en brainstormen. Hoe was jouw week? Laat Japke-d. Bouma via de soosjals weten waarover jij (in 20 minuten) wil worden bijgepraat.</p>]]></description>
      <guid>https://nrc.nl/nieuws/2024/01/15/dit-zijn-de-43-dingen-die-in-2024-niet-gaan-veranderen-op-je-werk-happy-blue-monday-a4186995</guid>
      <pubDate>Mon, 15 Jan 2024 05:57:46 +00:00</pubDate>
    </item>
    <item>
      <title><![CDATA[Eet vooraf een pannenkoek, zorg dat je gezien wordt met je baas en 9 andere handige tips voor op de werkborrel]]></title>
      <description><![CDATA[<p>Ik heb lang getwijfeld of ik het nieuwe jaar meteen met een loodzwaar thema zou beginnen. Zeker in januari moet je de onderwerpen luchtig houden. Maar ik heb besloten het toch te doen omdat het me aan het hart gaat, en dat is dat de borrel op het werk aan het verdwijnen is. De ‘vrijmibo’ was natuurlijk al sinds corona verdwenen – op vrijdag is er tegenwoordig echt niemand meer op kantoor. Maar vlak voor de feestdagen hoorde ik dat zelfs de kerstborrel onder druk staat, en nog erger: dat álle werkborrels uitsterven! Mensen hebben tegenwoordig geen zin meer om „verplicht sociaal te moeten doen met collega’s”, ze moeten „de werk-privébalans bewaken”, ze willen liever „voor de file uit”, of met hun trein op zolder spelen, en zo gaat het saaie millennialgeklaag maar door. Dat lijkt mij een desastreuze ontwikkeling. Want werkborrels zijn 1: een niet te onderschatten bron van strategische informatie, 2: de ideale gelegenheid om je leidinggevende te observeren in een ontspannen setting, en 3: een uitdagende proeftuin waar je met je collega’s kan experimenteren zonder dat daar meteen ontslag tegenover staat. Sterker nog: mijn eigen glanzende carrière heb ik volledig aan netwerkborrels te danken! En dus leek het mij nuttig jullie eens wat borreltraining te geven. Volg de tips en word net zo’n door de wol geverfde borreltijger als ik! Sterker nog, je kan een prima borrel hebben zonder alcohol. Je wilt je bovendien graag herinneren wat je allemaal tegen de ceo hebt gezegd, niet dat je het maandagochtend op het intranet moet lezen. En toch zou ik willen adviseren vóór elke borrel even een pannenkoek te eten – als bodem. Want wat doe je als je ineens oog in oog staat met de leuke jongen van sales en je per ongeluk vier glazen wijn achteroverslaat? Precies. Je kan maar beter voorbereid zijn. Staat er een buffet? Dat is helemaal perfect. Dan heb je namelijk altijd het excuus „even wat eten halen” als je van iemand af wil komen. Plus, het is moeilijk praten met een mond vol miniquiches. Een win-winsituatie. Ik hoor voortdurend mensen klagen dat ze geen zin hebben om de verhalen van „Johan van ict over z’n caravan” te moeten aanhoren – onzin. Als je van Johan af wil komen, zeg je gewoon dat je „uren met hem zou kunnen doorpraten, maar dat je nu weer even verder moet met je leven”, dat je naar het toilet moet, of stel je voor om samen wat te drinken te gaan halen om hem vervolgens – „wat jammer!” – kwijt te raken in de bruisende menigte – klaar is Kees. Maar echt stervensdruk. Spreek dus af met leuke collega’s om te gaan. Net zoals zebra’s samen bewegen om roofdieren te verwarren, is een kolkende massa van gezelligheid de beste camouflage. Een ander voordeel van drukte is dat je slecht verstaanbaar bent. En je vaak alleen maar hoeft te lachen om een verpletterende indruk achter te laten. Daar doe je zoveel mensen een plezier mee! Denk aan kotsen in de kantoorplant, valse karaokes, spontane vuistgevechten of zoenen bij het kopieerapparaat. Maar die plicht hoef jij niet elke keer op je te nemen. Spreek met collega’s af wie zich dit keer zal opofferen. Noem het ‘de anti-Bob’ en maak een schema. Dat is een zichtbare ontmoeting met een leidinggevende, bij voorkeur de hoogste baas. Daarmee laat je zien dat je meetelt, en iemand bent om rekening mee te houden. Dus geen salarisverhogingen, inflatiecorrecties of andere werkgerelateerde frustraties waar je al LANGERE TIJD mee rondloopt – dat moet de arme schat al van iedereen aanhoren. Naar hobby’s, huisdieren, kinderen en andere fetisjes van je baas – „hee Ingrid, wat hoorde ik nou, fok jij kanaries?” Of vertel over je ergste werkblunder. Lachen, en dan zit je de volgende keer een stuk comfortabeler als je een nog veel grotere misser hebt begaan. Ze zal je niet vermoorden. En als dat wel gebeurt, heb je pas écht een goed verhaal (zie punt 6). Maar echt. Hoe meer je er doet, hoe beter je het in je vingers krijgt. Alsof je privéleven zo spannend is, ook. Op je eigen, saaie bank zitten kan altijd nog. Lieve mensen, als je stomme collega’s hebt, wordt het tijd voor een nieuwe baan. Ook in dat opzicht is de werkborrel onmisbaar: zeg mij hoe uw borrels verlopen en ik zeg u of u op het juiste carrièrepad zit. Laat me nog even weten hoe het ging!</p>]]></description>
      <guid>https://nrc.nl/nieuws/2024/01/08/netwerkborrel-op-je-werk-dit-zijn-de-beste-tips-a4186295</guid>
      <pubDate>Mon, 8 Jan 2024 05:57:47 +00:00</pubDate>
    </item>
    <item>
      <title><![CDATA[Hoe overleef je de Kerst? Word verliefd op je baas en nog 10 andere handige tips]]></title>
      <description><![CDATA[<p>Elk jaar krijg ik van lezers de vraag hoe je de kerstdagen overleeft. Hoe je met handtastelijke schoonmoeders omgaat, hoe je ruzies over Geert Wilders beslecht, wat je met ooms doet die zich in een coma zuipen. Uiteraard geef ik altijd braaf antwoord, jullie kennen me. Maar dit jaar dacht ik: laat ik eens eerlijk zijn. En jullie wijzen op de grote waarheden die ons al twintig jaar in het gezicht schijnen, namelijk de levenslessen uit de grote kerstfilms waar jaarlijks miljoenen mensen naar kijken, maar waar jullie blijkbaar niks mee doen. Ik zou zeggen: bekijk ze dit jaar nog eens goed met z’n allen, en ga er eindelijk eens naar leven. De mensen in de films worden er afschuwelijk gelukkig van, dus waarom wij niet? Nou dan. Komen ze. En begin een affaire! Tuurlijk, je wordt dan overgeplaatst naar een andere afdeling, moet ontslag nemen of hij zal je dumpen. Maar uiteindelijk dient zich vanzelf weer een andere knappe man aan, óf krijgen jullie een relatie en mag je hem opwachten op het vliegveld als hij terugkomt van belangrijk werk in het buitenland! Win-win. Als hij getrouwd is, krijg je weliswaar een dure, gouden hanger in de vorm van een hart dat prachtig is ingepakt, maar gaat hij uiteindelijk weer terug naar zijn gezin en zit je weer alleen met Kerst. Dat we daar niet eerder aan gedacht hebben! In die sector vind je, als je een populaire kerstfilm moet geloven, namelijk de beste kandidaten voor een serieuze liefdesrelatie. Ja! Het is wat onwennig om elkaar al naakt te zien voordat je überhaupt begint met daten, maar daardoor is het des te schattiger als hij de stoute schoenen aantrekt en je vraagt voor het eerste afspraakje. Dikke hartjes! Flirt dus met je baas (zie 1), pak op de kerstborrel straalbezopen de karaokemicrofoon met een sigaret in je hand, verpest je speech op een prestigieuze receptie met prominente gasten, zit de hele dag met je vrienden te bellen over relatieproblemen, en kom af en toe te laat met een enorme kater. Succes verzekerd. Als íéts als een groot, helverlicht baken boven de grote kerstfilms hangt, is het een niet-aflatende inname van alcohol door de hoofdpersonen. Cocktails, wijn, shotjes – het gaat allemaal met emmers tegelijk naar binnen. Neem uiteraard wel een taxi en struikel voor je deur, pats, met je gezicht in de sneeuw. Prachtig. En bel daar aan op kerstavond, het liefst vlak na hun huwelijk. Neem een radio mee en tekstbordjes en verklaar haar de liefde. Nu zal ze nooit meer kunnen vergeten wat jij voor haar voelt, en het nooit aan jouw beste vriend kunnen vertellen – superslim! Het gaat per slot van rekening niet om de ander, het gaat om jóú met Kerst! Daar worden ze zelfstandig van, het brengt het gezin dichter bij elkaar én ze waarderen je meer als je weer terug bent. Ze kunnen bovendien meer dan je denkt hoor! Dan zullen je vrienden vertederd zijn door je onhandigheid. En kan je nieuwe vriendje je redden. Door een man, uiteraard. Het liefst zo’n stoere hetero, met spierballen in een wit hemdje waarop je de bloedspetters goed kunt zien. Als je je kerstdiner hebt verpest, als je baas je heeft laten zitten voor een knappe collega van de New Yorkse vestiging, als je wordt gegijzeld op de kerstborrel, als je een primeur nodig hebt in je nieuwe baan, als de Amerikaanse minister van Buitenlandse Zaken je lastigvalt: niet bang zijn: een CAPABELE MAN komt je redden! En vooral in het openbaar! Bel dus aan bij willekeurige huizen om je grote liefde te vinden, doe huwelijksaanzoeken in volle restaurants, ren over vliegvelden met de politie achter je aan om afscheid te kunnen nemen van je geliefde, zoen midden op het podium voor een volle zaal tijdens een schoolmusical, en smeek, uiteraard slechts gekleed in onderbroek en lang vest (en midden op straat), je geliefde je terug te nemen. Stilletjes doormodderen doe je maar weer in januari. Doe mee! Pak dus die verschrikkelijke Kerst bij de horens, en geef je er met huid en haar aan over. Geniet van de lichtjes, en schijn vooral zelf ook. Het is nooit zo zichtbaar en zo welkom als tijdens de diepste duisternis. Laat je niks wijsmaken, hoor. Als je goed om je heen kijkt, is liefde, eigenlijk, overal.</p>]]></description>
      <guid>https://nrc.nl/nieuws/2023/12/18/word-verliefd-op-je-baas-vergeet-je-kind-op-vakantie-ga-werken-in-de-porno-industrie-en-8-andere-levenslessen-uit-de-grote-kerstfilms-a4184658</guid>
      <pubDate>Mon, 18 Dec 2023 05:57:47 +00:00</pubDate>
    </item>
    <item>
      <title><![CDATA[Ben jij een winter- of een zomertype? Doe de test!]]></title>
      <description><![CDATA[<p>Ik denk dat iedereen wel ongeveer weet of hij meer van de zomer dan van de winter houdt. Dat je waarschijnlijk een wintertype bent als je opleeft als anderen in een herfstdip raken, of in juli al over sneeuw zit te dromen. En dat je waarschijnlijk een zomertype bent als je op 21 december de vlag uitsteekt omdat de dagen weer langer worden, en het liefst elke dag in je zwembroek naar je werk zou gaan. Maar wat je nou officieel bent – wat je op je paspoort kan zetten, zeg maar – dat is lastiger te bepalen. En dat is onhandig. Want wat ik merk is dat er, zodra de temperatuur onder nul of boven de dertig graden komt, in de samenleving een kloof zichtbaar wordt tussen de zomerhaters en de winterhaters. Winterliefhebbers die zomertypes watjes noemen als ze klagen over een paar graadjes vorst; zomerliefhebbers die wintertypes demoniseren als ze genieten van de kou – het gaat er soms hard aan toe. En dus maakte ik een handige test waarmee je eenvoudig kan bepalen of je een zomer- of een wintertype bent en bovenal: hoe erg dat is en hoe je daarmee om gaat. Want er is al genoeg polarisatie in de samenleving zonder frictie over het weer. Ja toch? 1. Zodra het vriest, spring je elke ochtend om 6.00 uur in de dichtstbijzijnde sloot en zwem je een paar kilometer met ijspegels onder je oksels. Daarna ga je bruisend van de energie naar je werk. 100 punten 2. Je hebt een signature cocktail waar je graag over opschept en er is niks mooiers dan een foodtruckfestival met veel zon en millennials en van die gegrilde portobello’s en vegetarische burgers van 23 euro per stuk. 0 punten 3. Slecht weer bestaat niet, slechte kleding wel. 100 punten 4. Je klaagt in de winter over de kou en draagt een slaapzakjas, maar je hebt wel hippe gaten in je broek en enkelsokjes aan. 50 punten. 5. Er is niks mooiers dan natregenen en kou, want dan kan je daarna weer droge kleren aan en warme chocomel drinken. 50 punten 6. Het is afschuwelijk als je natregent. Dan weet je echt even niet wat je verder met je leven moet. #herfstdepressie #FML. 0 punten 7. Eenzaam tegen de wind in op een ijsvlakte met het snot voor de ogen en het geluid van ijzers op natuurijs – janken van geluk. 100 punten 8. 21 graden is perfect – boven de 30 graden is het te warm. 50 punten 9. Als er vorst verwacht wordt, ga je met je schaatsen aan in een slaapzak bij de Ankeveense Plassen liggen wachten tot het ijs sterk genoeg is. De hel van ’63, Reinier Paping, je weet toch. #hittehater 100 punten 10. Je hebt altijd koude voeten in bed. Schaatsen is sowieso iets uit het verleden. 50 punten 11. Ingesneeuwd raken en dat dan de bel gaat en Jude Law voor de deur staat #lifegoals. 50 punten 12. Je vindt sneeuw alleen toelaatbaar met Kerst, en als poedersuiker op de oliebollen. #winterdepressie 0 punten 13. Je weet wat winterkamperen is en hebt daar de spullen voor. 100 punten 14. Pure liefde voor vogels die ’s ochtends om 5 uur HARD beginnen te fluiten. 50 punten 15. Liever geen mensen zonder shirt op straat, maar mensen gekleed in laagjes. Dat je denkt: daar kan nog van alles onder zitten. 100 punten 16. Het is prima om op teenslippers naar je werk te gaan. 0 punten 17. Hoezo lekker in de tuin? Luisteren naar het gekrijs van kinderen zal je bedoelen, en in de walm van de barbecue van de buren zitten. #lentedepressie #zomerdepressie 100 punten 18. Barbecueën, er is niks mooiers. In de tuin! Met een baard en een schort aan en zo’n grote vleesvork, en dan lekker walmen! 0 punten 19. 15.34 uur is een prima tijd om de gordijnen dicht te doen. 100 punten 20. Hete plaknachten, naakt zweten op de lakens – dat is genieten hoor. 0 punten Hoe was jouw week? Tips voor Japke-d. Bouma op de soosjals. 0 – 200 punten Je bent een zomertype. Je ontbijt met tapas, rosé en een vitamine D-pilletje onder je tong, en je luncht met gazpacho. Vanaf 21 juni begin je al te klagen dat de dagen korter worden. Je vindt alles onder de 21 graden Celsius koud en dat moet iedereen de hele dag horen. Je lacht mensen uit die van sneeuw, hagel, kou en regen houden #herfstdepressie #winterdepressie. Het advies: maak eens wat minder geluid in de lente en de zomer en trek in de winter een wollen legging onder je kleren aan. Kom op zeg, #doorzetten. En: omarm eens wat vaker je duistere kant. Het kan niet elke dag Dance Valley zijn. Wees in de zomer een bron van inspiratie voor de lente-, herfst-, en wintertypes. We hebben je nodig, de komende jaren. 200-250punten Je bent een lentetype. Je ontbijt met risotto en een koude, frisse, Riesling en je luncht met capresesalades. Van oktober tot mei ben je een trillend rietje, de zomer vind je te warm. We maken ons zorgen om je. Want in de toekomst fiets je in februari, maart en april fluitend tussen de Nederlandse wijnranken door. Maar voor de zomers moet je écht een plan B verzinnen. Het advies: denk eens aan Zweden. Of Lapland. 250 – 500 punten Je bent een herfsttype. Je ontbijt met bockbier en pompoensoep; je luncht met kaneel, speculaas en glühwein. In de herfst sta je uren met je handen op de leuning van de brug, dromerig over nostalgie te filosoferen. De nieuwe Hollandse nepwinters gaan je ook prima af. Hoe meer regen, hoe beter. Jouw enige probleem: hoe overleef ik de zomer?Het advies: je filosofische karakter helpt je enorm om de ondergang van de mensheid en het klimaat te dragen. Hoe dichterbij de rampspoed is, hoe meer jij opleeft! Je bent een voorbeeld voor ons allen. 500 – 1000 punten Je bent een wintertype. Je ontbijt met erwtensoep, drinkt er een glaasje antivries bij en je neemt standaard schaatsen en ski’s mee naar je werk. In de winter zeur je dat het te warm is, in de zomer zit je binnen op barbecues en zomerfestivals te haten. Het advies: ga af en toe eens naar de sauna om te ontdooien. Je kan niet je hele leven binnen blijven zitten in de airco, met je katten op schoot. Uiteindelijk zal je uitsterven. Net als de rest van de mensheid trouwens! #yolo!</p>]]></description>
      <guid>https://nrc.nl/nieuws/2023/12/11/ben-jij-een-winter-of-een-zomertype-doe-de-test-a4183915</guid>
      <pubDate>Mon, 11 Dec 2023 05:57:48 +00:00</pubDate>
    </item>
    <item>
      <title><![CDATA[De 12 dingen die je moet weten voor je kinderen krijgt]]></title>
      <description><![CDATA[<p>Iedereen weet dat de eerste maanden na een bevalling nogal, euh, hectisch zijn. Dat je van onderen ontploft – wat nooit helemaal meer goedkomt –, dat je nooit meer tijd en puf hebt voor seks, en dat je borsten op de onhandigste momenten beginnen te lekken (meestal in de metro of tijdens een belangrijke vergadering). Maar op de een of andere manier bereikt die informatie de doelgroep pas als het al te laat is en de baby al in de wieg ligt te spartelen. En met de doelgroep bedoel ik de mensen die aan het overwegen zijn of ze een kind zouden willen krijgen. Zo ging het negentien jaar geleden in ieder geval met mij. Ik had vaag weleens iets gehoord over „gebroken nachten”, kapotte tepels en „kraamvrouwenverdriet” – maar dat was vast iets uit de jaren 50, dacht ik toen nog. Want iedereen kreeg toch kinderen, m’n ouders hadden nota bene kinderen gekregen dus moeilijk kon het niet zijn, en zo huppelde ik mijn zwangerschap in, net als miljoenen vrouwen overal ter wereld argeloos de loopgraven in huppelen om zich daarna het leplazarus te schrikken. En dus dacht ik: wat dit land nodig heeft is een extreem korte ‘stoomcursus baby’s’ waar alles, maar dan ook echt alles in zit dat je zou moeten weten voordat je kinderen zou willen krijgen. Zo’n stoomcursus die wettelijk verplicht zou moeten worden. Ministerie van VWS, letten jullie op? Vrouwen, dit kunnen jullie, meestal. Thuis bevallen is niet verplicht, doe vooraf een pufcursus en ga ervoor. Sterker nog, wees blij dat wij het moeten doen. Het zou wreed zijn om dit aan mannen over te laten, de schatten. Met hun mannengriepjes. Tuurlijk, de meeste zijn meteen hopeloos verliefd op hun boreling, maar soms duurt het even voor de vonk overslaat. Voel je daar niet schuldig over – jij hebt gewoon meer met peuters, kleuters of pubers. Dat maakt je echt geen slechte vader of moeder. Die term alleen al, ugh. Ik vrees dat die ooit is bedacht door een kantoorklerk van SGP- of CDA-achtige huize, sowieso een man, die vlak na de geboorte met gesteven boord en aktetas weer naar z’n werk vluchtte en z’n vrouw met de puinhoop liet zitten. Want de realiteit is in het begin een bootcamp met van die grote zwarte, diepe modderplassen, en heeft niets met roze wolken te maken. Hooguit met de roze wolken die je ziet als er een tankwagen met gevaarlijke stoffen gekanteld is. Haha, echt niet. In de eerste maanden na de geboorte van je baby bereik je „een staat van vermoeidheid waarvoor je bij het Korps Mariniers een medaille krijgt”, zoals iemand op de soosjals schreef. Ga dus gerust nog nachtbraken in de laatste jaren voor je zwangerschap. ‘Een buffer van slaap’ bestaat niet. Ik wilde dat ik dit zelf de eerste maanden had geweten: dat het beter wordt. En makkelijker. En, in mijn geval, na vier maanden elke dag leuker. Bij ieder simpel ding krijg je een gebruiksaanwijzing. Hoe je het moet aanzetten, moet ontkalken, uitzetten, verzorgen, schoonmaken en wat de gevaren zijn, schreef een vader. Bij je baby moet je het helemaal zelf uitvogelen. Iedereen doet dus maar wat. Dat hoort, daardoor hecht de baby zich aan je. Wat helpt: doe vooraf een cursus kinder-EHBO. Verder sta je met lege, of nou ja, nogal volle, handen. Er zijn minimaal twee mensen nodig. En het liefst nog een hele stad vol extra hulpmensen. Ik heb huizenhoog respect voor ouders die het solo doen. Reken dus nu al uit wie student zal zijn als je kind op school zit en laat die contracten tekenen. Check of kraamzorg in je ziektekostenpakket zit en of dat in jouw regio überhaupt nog bestaat. Vraag tien jaar voor de conceptie alvast kinderopvang aan en neem na de geboorte achttien jaar onbetaald verlof op. Dan gaat het zeker lukken. Het liefst rond je achttiende. Maar echt hoor, blijf niet te lang twijfelen. Al die mensen die nog willen wereldreizen, carrière maken of andere overbodige projecten die totaal niet belangrijk zijn – een kind kan je gelukkig maken en van dingen die je gelukkig maken zeggen mensen altijd ‘was ik er maar eerder aan begonnen’. Bovendien buig je als je jong bent nog makkelijker terug na vier maanden zonder slaap, kraken je knieën nog niet als je ’s nachts je bed uit moet én ben je nog niet verstandig genoeg om er níét aan te beginnen. Het is het beste dat je ooit kan overkomen. Het mooiste. De knuistjes, de woordjes, de schoentjes, zingen op de fiets, samen de Tafelberg op. De gitaarles, de grapjes, de appjes met ‘ ik mis je’, de trots, de slopende nostalgie van alles dat onverbiddelijk voorbijgaat, de totale coolness van dat hele wezen dat maar doorgroeit – het intense geluk van alleen al het wéten dat ze bestaat. Maar de andere 80 procent is het je zonder stoppen realiseren dat je een geluksvogel bent, de belachelijke dankbaarheid dat je dit mee mag maken. Als je mazzel hebt, blijven ze tot hun 32ste thuiswonen! ‘Poep went nooit’ maar gelukkig kan de romper ook over de schoudertjes naar beneden uit (!), ‘koop een reserveknuffel’ en ‘bewaar altijd het boekje van de Lego want jij bent degene die het in elkaar moet zetten’, maar dat zijn meer tips voor als de baby er al is. Als jullie daar behoefte aan hebben, laat maar weten hoor, dan schrijf ik daar nog een aparte spoedcursus over. Vergat ik bijna te zeggen! Als je een kind krijgt, heb je 100 handenwrijvende engeltjes op je schouder nodig. En het liefst nog HEEL VEEL meer. Maar meestal komt het goed. Meestal.</p>]]></description>
      <guid>https://nrc.nl/nieuws/2023/12/04/de-12-dingen-die-je-moet-weten-voor-je-kinderen-krijgt-a4183211</guid>
      <pubDate>Mon, 4 Dec 2023 05:57:48 +00:00</pubDate>
    </item>
    <item>
      <title><![CDATA[Pijn in je buik van de verkiezingen? Dan is deze column écht iets voor jou! (Anders niet hoor!)]]></title>
      <description><![CDATA[<p>Voor deze week had ik een enorm leuk idee voor een column al zeg ik het zelf, maar toen afgelopen woensdag de verkiezingsuitslag als een meteoriet insloeg dacht ik: misschien moet ik toch iets anders maken. Want de woede, angst en desillusie is groot, zo merk ik om me heen. Ik heb zelf ook buikpijn. Zeker, er is ook veel vreugde bij de winnaars, die mensen waren eraan toe, denk ik dan. Maar voor de burgers zoals ik die graag hadden gezien dat er in de politiek aandacht zou komen voor cultuur, de dieren in de megastallen, voor Nederlanders met een islamitische achtergrond, en het klimaat – die mensen hebben het zwaar. En dus dacht ik: misschien moet ik een gids maken hoe zij de rest van de maand doorkomen. „Hoop en liefde”, werd er voornamelijk geantwoord op mijn twiet: „Waar hebben jullie momenteel behoefte aan?”, en hoop en liefde heb ik deze week voor jullie proberen te vinden. Sterker nog: als je goed kijkt, zie je de hoop en de liefde overal. De talkshows en achtergrondrubrieken worden tijdelijk vervangen door Rail Away en natuurdocumentaires. Even rust mensen. Alleen het Jeugdjournaal mag onverkort door. En we seinen als we iemand anders ermee op straat zien lopen. Want we moeten naar elkaar blijven seinen. Hartjes, lichtjes, kaarsen, alles. Door alleen nog maar te klikken op kittens, puppy’s, Brad Pitt, oogverblindende natuur of andere zaken waar je blij van wordt. Deel positieve berichten. In december kan je ‘normale algoritme’ weer aan. Maak ellenlange wandelingen. Zorg dat de modder minstens tot aan je knieën komt. Zuig je longen vol frisse lucht. Mijd de zelfscan en ga afrekenen aan de kassa. Maak een praatje met de kassamedewerker en de mensen in je rij (hou het licht!), groet de buschauffeur, vraag mensen: ‘kan ik helpen?’, en knik vriendelijk naar iedereen. Glimlach. Soms mag een knipoog, maar schat dat wel goed in, anders krijgen we dat weer. En zoek elkaar op. Bel je vrienden en familie. Ga steengrillen, peddelen in een kajak, poffertjes eten, bowlen, lasergamen, kaarten, bloemschikken. Ga op de kade van de Maas staan, laat je natregenen en drink na afloop een warme chocomel uit een thermos. Geef een rondje in de kroeg als je het kan betalen. Stuur een kaartje naar iemand die het kan gebruiken, hou je deze maand in als je partner weer iets stoms doet, juffen en meesters: sterkte in de klas. Koop dus die Straatkrant, geef aan de daklozen, geef iets weg aan iemand die het harder nodig heeft dan jij. Ga samen bladeren vegen, of een middagje bingo spelen in een verzorgingstehuis. Je kan het niet je hele leven enthousiast hebben over ‘het feest van de democratie’ en dan de gevolgen daarvan niet aanvaarden. En draag ’m. Dan ben je daarna wel weer even gehard tegen nóg meer malaise. Realiseer je dat zo rot als jij je nu voelt, de winnaars van deze verkiezingen zich voelden bij de vorige. Ga niet zitten uitzoeken wie op je werk of in je familie PVV heeft gestemd. Het leidt alleen maar tot ruzie. En ga iets doen waarvan jij vindt dat het bijdraagt aan de samenleving. Koekjes. Haring. Dan ontstaat er vanzelf een feestje. Leef mee met je collega’s. Bij geboorte, bij ziekte, bij een slechte uitslag uit het ziekenhuis. Vier samen het leven. Surprises hoeven dit jaar niet. Gedichten kun je met ChatGPT schrijven (alleen dit jaar hoor!). Dat we straks niet meer de deur uit hoeven omdat er toch geen cultureel aanbod meer is! Dat je je nooit meer hoeft te ergeren aan Sven Kockelmann, Ongehoord Nederland of Jort Kelder – want de publieke omroep is weg! Dat we geen voetbaltoernooien meer in het Midden-Oosten hebben, want daar zijn we niet meer welkom. Dat er geen vlees meer te koop is omdat er geen ‘gelukzoekers’ meer in de slachthuizen werken! Excuus. Bagatelliseer niks. Maar. Het leven gaat door. Leef het. Samen. Als de politiek het niet doet, moeten wij het doen.</p>]]></description>
      <guid>https://nrc.nl/nieuws/2023/11/27/verkiezingsbuikpijn-groet-de-buschauffeur-zet-chips-neer-voor-je-collegas-en-spring-in-een-bad-ijs-a4182419</guid>
      <pubDate>Mon, 27 Nov 2023 05:57:49 +00:00</pubDate>
    </item>
    <item>
      <title><![CDATA[‘Ga in het lelijkste kantoortje zitten’ en 23 andere tips voor ‘goed leiderschap’]]></title>
      <description><![CDATA[<p>Vorige week schreef ik over al die peperdure, nutteloze leiderschapscursussen waar je tegenwoordig mee wordt doodgegooid. Authentiek leiderschap, vloeibaar leiderschap, switchend leiderschap, leadership courses waarin je „op zoek gaat naar je why” – ik noemde ze geldverspilling en kletspraat. En dat vind ik nog steeds. Dank trouwens voor alle bijval op de soosjals, deed me echt goed. Ik kreeg zelfs een compliment van een directeur van zo’n geld-uit-je-zak-kloppend-instituut dat al jaren dit soort ‘programma’s’ voor duizenden euro’s aanbiedt. Hij mailde dat hij het helemaal met me eens is, dat het allemaal lulkoek is, dat leiderschap, en dat we nodig eens iets moeten drinken samen. Duh! Maar de meeste mensen die reageerden waren benieuwd naar mijn ‘leiderschapscursus in vijf minuten’ die ik onder het haviksoog van hoogleraar leiderschap van de Rijksuniversiteit Groningen Janka Stoker heb ontwikkeld en waarmee ik al jaren door het land trek. En dus dacht ik: waarom zou ik die niet delen? Scheelt iedereen een hoop geld en tijd, en goede leiders gun je iedereen, toch? Komen ze. Het is allemaal niet zo ingewikkeld mensen. Jij leidt, zij volgen. Leiderschap is een vak. Stop ermee als je het niet kan. Of wacht, blijf gerust dicht bij jezelf als je een aardig, betrouwbaar en fideel persoon bent. Maar als je best een eikel bent, behoorlijk ijdel en er alleen voor jezelf zit, blijf dan verre van jezelf of beter nog: word dan geen leider. Dat je mensen gelukkig kunt maken, maar ook in de diepste ellende kan storten. Dat jij bepaalt of ze hun hypotheek deze maand kunnen betalen. Met macht komt verantwoordelijkheid. Gebruik hem goed. Of nog beter: op een flexplek midden in de kantoortuin. Corner offices, leren fauteuils, en dikke Tesla’s stralen uit dat je luxe en status nodig hebt om te kunnen functioneren. Dat heb je niet. Door zelf in de kantoortuin te gaan zitten laat je bovendien zien dat je helemaal achter je waardeloze, gehorige, veel te drukke kantoorgebouw staat. Dat scheelt weer een dure verbouwing! Moedig hen aan eens wat nieuws te proberen. Als ze neerstorten, ben jij er. „Management is motherhood”, zegt mijn vader altijd. Wat dat zegt over fatherhood? Precies, dat is rondrijden in een open sportwagen! Wat hij bedoelt: ‘mannetjes’ (m/v) hebben we al genoeg op het werk. Een directeur zei laatst beschaamd dat ze vooral bezig is met het goedkeuren van vakantiedagen en declaraties. Zo hoort het. Je bent nergens te goed voor. En uiteindelijk alleen maar een hulpmiddel om mensen beter hun werk te kunnen laten doen. Ga dus niet hard lachen als iemand een stom voorstel doet of juist applaudisseren bij een goede opmerking. Laat nooit merken waar je lievelingetjes en hoofdpijndossiers zitten. Hou vaker een pokerface. Hoe meer je ermee strooit, hoe minder ze waard worden. Datzelfde geldt voor twijfel, sorry zeggen, bekennen dat je fout zat of dat je iets niet weet. Is zeker te prijzen, maar je kan het maar een paar keer doen. En dan is het klaar. Zeker als je een vrouw bent. Je hoeft de credits niet te pakken, die geven anderen je. Zorg wel dat je altijd ergens op de foto staat als er een succes gevierd wordt. Dat ze stilvallen als je binnenkomt, dat ze gaan slijmen, dat ze naar je lachen. Laat je daarom thuis geregeld door je pubers afzeiken, of huur een paar pubers die dat elke dag voor je doen. Maar echt. Organiseer een groepje zeikerds dat jou geregeld komt vertellen wat jij allemaal fout doet. Vroeger kon je uithuilen bij je collega’s, dat kan nu niet meer. Bereid je voor op eenzaamheid. Dat noemen ze lijderschap. Zorg liever voor goede contracten (!), printers die werken, inflatiecompensatie (!), een ov-kaart die ook in het weekend geldig is, en goede koffie. Vraag vaker: wat hebben jullie nodig? Vooral omdat het niet helpt. Stilte werkt beter. Een verwachtingsvolle helemaal, eentje die uitnodigt. Hou vaker je mond. Als het stil is, kunnen mensen nadenken. Luis-te-ren. Ook naar de stomme. En doe er dan OOK ECHT iets mee. Let er ook op dat je niet steeds met dezelfde grote monden praat, je weet wel wie. De bescheiden collega’s zullen je verbazen. Leiders zijn cruciaal voor de prestaties van de organisaties waarvan ze de baas zijn. Tuurlijk is het vooral mazzel dat je nu de baas bent. Maar dat hoeft niet iedereen te weten. Dat maakt je collega’s lui. Zeg liever duidelijk: ik vind dit nog niet goed genoeg, en geef het dan terug. Vertrouw ze en geef ze vertrouwen. Wees daarin onverbiddelijk. Als je merkt dat mensen zich niet hebben voorbereid, kap je de vergadering af. Verbied cc-mails. Daar worden ze dapper van. Een bomvolle agenda betekent dat je geen prioriteiten kunt stellen. Rust is niet voor het einde van de week, maar voor elke dag. Maak meer tijd voor je naasten. Geef ook daarin het goede voorbeeld. Ga dus geregeld thuiswerken, en zit niet elke dag tot 21.30 uur op de zaak. Eet gezond en slaap voldoende. Stop met drinken. Dat draagt bij aan je mythevorming, maar geeft bovenal je collega’s de gelegenheid om ongestoord over je te kunnen roddelen. Zeker als er stront aan de knikker is, werkt het veel beter als je niet op twee meter afstand naar elkaar gaat zitten loeren. Dat hoort. Zen. Draai er niet omheen. Je collega’s wachten daar op. Dan kunnen ze door. Leiderschap is vieze handen maken. Niet iedereen kan je aardig te vinden. Denk aan vier, vijf jaar. De allerbeste baas, is de baas van wie iedereen het jammer vindt dat ze weg is. Het hoogste dat je als leider kan bereiken, is dat ze huilen op je afscheid.</p>]]></description>
      <guid>https://nrc.nl/nieuws/2023/11/20/cursus-leiderschap-volgen-volg-deze-en-bespaar-duizenden-euros-a4181458</guid>
      <pubDate>Mon, 20 Nov 2023 05:57:49 +00:00</pubDate>
    </item>
    <item>
      <title><![CDATA[Stop met al die peperdure cursussen ‘leiderschap’ – ze zijn pure geldverspilling]]></title>
      <description><![CDATA[<p>Waar ik steeds meer jeuk van begin te krijgen, is van het woord ‘leiderschap’, dat me de laatste maanden om de oren vliegt. Een ‘hoogleraar leiderschap’, dat lijkt me nog nuttig. Die houdt de kwaliteit van onze leiders in de gaten. Maar al die congressen over leiderschap, ‘leiderschapsevents’, coaching over leiderschap, workshops, seminars, podcasts, en ‘visies op leiderschap’ van jan en alleman waar we de laatste tijd mee doodgegooid worden? Ik ben er inmiddels wel klaar mee. Want ‘leiderschap’. Dat is toch gewoon wat vroeger ‘leidinggeven’ heette? Dan ging je baas een middag op zo’n cursus en praatte hij daarna een paar dagen over ‘luisteren naar de werkvloer’, ‘verbinding van onderop’, , ‘kruisbestuiving’ en ‘vruchtbare co-creatie’, en was alles een week later weer zoals het was. Tegenwoordig zijn er ineens een miljoen verschillende soorten leiderschap en verschijnt er elke minuut een boek over. Vloeibaar leiderschap, polyfonisch leiderschap, verbindend leiderschap, bezielend leiderschap, strategisch leiderschap, authentiek leiderschap, nieuw leiderschap, waardegedreven leiderschap, moreel leiderschap, effectief leiderschap, sturend leiderschap, gespreid leiderschap, integraal leiderschap, gedeeld leiderschap, dialogisch leiderschap, stromend leiderschap, transformationeel leiderschap, switchend leiderschap, contextueel leiderschap, inclusief leiderschap, persoonlijk leiderschap – mijn god. Het zal je niet verbazen dat er inmiddels duizenden cursussen zijn om al dat leiderschap in goede banen te leiden. Zo zijn er ‘trainingen’ leiderschap waarin „je je why vindt”, „verbinding maakt met je diepe drijfveren, handvatten creëert om (weer) te werken en te leven vanuit jouw eigen drijfveren” en „emoties zult ervaren van blijdschap en ontroering”. Maar er zijn ook programma’s „vernieuwend leiderschap” die gaan „over de wijze waarop je, je in een continu ontwikkelend landschap, kan bewegen richting je doel/visie en een context kan creëren waarin verrijkende interacties kunnen plaatsvinden” en zijn er de „leadership programs” waarin je „een sprong maakt in je persoonlijke en strategische leiderschap met een sterke visie”, „anders leert omgaan met complexiteit en onzekerheid”, en een „global mindset ontwikkelt”. De reviews van dit soort cursussen zijn ook smullen. Daarin eindigen deelnemers na drie dagen geleuter „in een bosrijke omgeving” altijd met de onthullende constatering dat ze vooral „dicht bij zichzelf moeten blijven”, lekker „out of the box” en „innovatief” bezig zijn geweest, en dat ze hebben geleerd „los te laten”. En dat kost dan duizenden euro’s. Geldverspilling, inderdaad. Je leert meer over leiderschap als je drie dagen voor een vmbo-klas gaat staan. Wat ik de laatste tijd ook steeds vaker denk: hébben we al die leiders wel nodig? Ik hoor tenminste altijd dat er nodig gesneden moet worden in al die leemlagen. Al die cursussen lijken de wereld ook niet beter te maken. Als ik om me heen kijk zie ik in ieder geval niet echt betere leiders dan vroeger. En zouden er echt zoveel vormen van leiderschap zijn? Nee hè? Volgens mij is er maar één vorm van leiderschap, en dat is leiderschap dat ervan uitgaat dat alles voortdurend verandert en dat iedereen anders is. Een andere denkfout van al die „leadership courses” is dat ze het misverstand wekken dat iedereen een leider kán zijn. Dat is niet zo. Een leider ben je, of je bent het niet. Daar valt weinig aan te cursussen. Stop er ook vooral mee als je het niet kunt, in plaats van met allemaal cursussen aan een dood paard te lopen trekken. Daar voorkom je een hoop burn-outs mee bij je collega’s. En bij jezelf. Tuurlijk kun je wat trucjes leren om een betere leider te worden. Maar daar heb je echt geen peperdure kletscourse voor nodig. Ik kan je binnen vijf minuten een cursus geven waar alles in zit om een succesvol leider te worden - helemaal gratis. Maar het állergrootste probleem van al die leiderschapscursussen is dat elke janboerenfluit ze tegenwoordig volgt. Ik zie op LinkedIn allemaal trotse kantoorklerken opscheppen dat ze zijn geselecteerd voor een leadership program. Gast, iederéén volgt tegenwoordig zo’n cursus. Het is eerder een prestatie als je er géén volgt. Er zijn zelfs cursussen leiderschap voor mensen die niet de baas zijn! Dan heb je het toch niet helemaal begrepen? Want het gevolg van zo’n cursus is dat elk pastelkleurig overhemd denkt dat hij de baas kan spelen. „Iedereen moet z’n leiderschap tonen”, lees ik overal. Jongens, alsjeblieft niet. We kunnen niet allemaal de baas zijn. Straks kunnen we alleen nog de stagiair aansturen, omdat dat de enige in het bedrijf is die nog geen cursus leiderschap gehad heeft. Bovendien: als iedereen z’n leiderschap laat zien, wie doet het werk dan nog? Ik stel daarom voor dat we gaan stoppen met al die cursussen leiderschap en in plaats daarvan mensen gaan leren te vólgen. Voor de verandering eens je kop houden en je werk doen – dáár hebben we behoefte aan. Baasjes hebben we al genoeg op het werk.</p>]]></description>
      <guid>https://nrc.nl/nieuws/2023/11/13/stop-met-al-die-peperdure-cursussen-leiderschap-ze-zijn-pure-geldverspilling-a4180735</guid>
      <pubDate>Mon, 13 Nov 2023 05:57:49 +00:00</pubDate>
    </item>
  </channel>
</rss>
