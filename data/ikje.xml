<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Zenuwen
	]]></title>
      <description><![CDATA[Het overlijden van schrijfster Tonke Dragt bracht in herinnering dat ik vier jaar geleden wandelde met de hond in het bos in Den Haag en een oudere dame in een rolstoel tegenkwam, geduwd door een begeleider. Ze namen die zondag door: „Je wordt opgehaald om 10 uur en dan ga je naar Amsterdam.” „Maar wie komen er allemaal, ken ik ze wel?” Ik herkende de schrijfster die op hoge leeftijd net internationaal ontdekt was: Netflix vertoonde haar als serie verfilmde boek De brief voor de koning. Ze was, heel aandoenlijk, zenuwachtig voor het aanstaande interview. ]]></description>
      <guid>https://nrc.nl/nieuws/2024/07/19/zenuwen-a4860100</guid>
      <pubDate>Fri, 19 Jul 2024 06:44:11 +00:00</pubDate>
    </item>
    <item>
      <title><![CDATA[
		Zomerse logees
	]]></title>
      <description><![CDATA[Al vanuit de verte zie ik twee personen in de stromende regen voor de supermarkt staan. Dichterbij zie ik dat er wat mensen omheen zijn bijgekomen die zich duidelijk afvragen wat er aan de hand is. De vraag wordt snel opgelost. Een jonge vrouw komt naar buiten en vertelt dat haar twee oudtantes uit Saoedi-Arabië bij haar logeren. Maar zegt ze, al mijn plannen worden getorpedeerd door het slechte weer. Als het droog is willen ze best naar een museum, maar als het regent willen ze maar één ding: buiten staan, met hun gezicht in de regen. En het regent al weken. ]]></description>
      <guid>https://nrc.nl/nieuws/2024/07/18/zomerse-logees-a4860013</guid>
      <pubDate>Thu, 18 Jul 2024 06:44:12 +00:00</pubDate>
    </item>
    <item>
      <title><![CDATA[
		Eerst Nijmegen
	]]></title>
      <description><![CDATA[Zaterdag bij de bakker. Een klant begroet de jongeman achter de toonbank en informeert naar diens vakantieplannen. Die vertelt dat hij volgende week naar Frankrijk gaat, maar eerst een weekje naar Nijmegen. „Zo,” zegt de mevrouw, „dan ga je zeker de Vierdaagse lopen.” De jongen lacht en zegt: „Lopen? Nee hoor, ik ga om te feesten. Lopen doe ik wel als ik niet meer kan stappen.” ]]></description>
      <guid>https://nrc.nl/nieuws/2024/07/17/eerst-nijmegen-a4859904</guid>
      <pubDate>Wed, 17 Jul 2024 06:44:12 +00:00</pubDate>
    </item>
    <item>
      <title><![CDATA[
		Gekreun
	]]></title>
      <description><![CDATA[Zaterdag speelde onze favoriet Jessie Ware op het North Sea Jazz Festival in Rotterdam. Het was een strakke show vol energie. Onze dochter van 19 beoordeelde de song ‘That feels good’ als „Alleen maar gekreun.” Ze keek er afkeurend bij. Met weemoed dacht ik terug aan de afkeurende beoordeling van mijn moeder eind jaren 70 bij het aanhoren van mijn eerste singletje van Donna Summer ‘Love to love you’, welke ik op onze (enige) pick-up in onze huiskamer draaide: „Arjen, wil je dat gekreun alsjeblieft uitzetten?” Slaat preutsheid misschien een generatie over? ]]></description>
      <guid>https://nrc.nl/nieuws/2024/07/16/gekreun-a4859774</guid>
      <pubDate>Tue, 16 Jul 2024 06:44:12 +00:00</pubDate>
    </item>
    <item>
      <title><![CDATA[
		Op de pont
	]]></title>
      <description><![CDATA[Op het pontje vanaf Amsterdam Centraal staan twee twintigers. Allebei zijn ze in het zwart gekleed met twee identieke wijde broeken met veel zakken, schoenen met dikke plateauzolen, kettingen aan de broek en nek. Zegt de een tegen de ander: „Als ik hier nu in het water val, dan zink ik echt meteen.” ]]></description>
      <guid>https://nrc.nl/nieuws/2024/07/15/op-de-pont-a4859691</guid>
      <pubDate>Mon, 15 Jul 2024 06:44:13 +00:00</pubDate>
    </item>
    <item>
      <title><![CDATA[
		Pensuggestie
	]]></title>
      <description><![CDATA[„Wilt u een pen?”, vraagt een vrouw met een roodbruine krullenbos. Ik zit in de wachtkamer van de huisarts met een notitieboek op schoot. Mijn pen weigert dienst. Zonder op antwoord te wachten, tovert ze een pen uit haar rieten mand tevoorschijn. „Hou maar”, zegt ze met een knipoog. Op de pen staat: leukevent.nl. Zou ze denken dat ik smacht naar een leuke vent? Ik kijk op, maar de krullen zijn net verdwenen richting de spreekkamer. Thuis google ik de website en zie ik helder wat er staat: leuk event. ]]></description>
      <guid>https://nrc.nl/nieuws/2024/07/13/pensuggestie-a4859583</guid>
      <pubDate>Sat, 13 Jul 2024 06:44:13 +00:00</pubDate>
    </item>
    <item>
      <title><![CDATA[
		Tour de France
	]]></title>
      <description><![CDATA[Kleindochter Lou (4 jaar) kijkt met opa naar de Tour de France. „Hé”, zegt ze opeens, „die fietst zonder billen.” Ze bedoelt: die fietst staand. Logisch toch. Je kunt ook fietsen zonder handen. ]]></description>
      <guid>https://nrc.nl/nieuws/2024/07/12/tour-de-france-a4859455</guid>
      <pubDate>Fri, 12 Jul 2024 06:44:13 +00:00</pubDate>
    </item>
    <item>
      <title><![CDATA[
		Zij aan zij
	]]></title>
      <description><![CDATA[„Hoelang ben jij al fan?” vroeg ze, terwijl onze benen tegen elkaar aan plakten, zittend op de vloer van de Arena. We hadden net vriendschapsarmbandjes uitgewisseld. „Sinds mijn veertiende ongeveer, vanaf ‘Love Story’ (haar eerste hit)”, antwoordde ik. Het bleef even stil en toen zei ze „O, sinds voor mijn geboorte dus”. Een nog-net-geen-dertiger en een zestienjarige zij aan zij bij The Eras Tour. Ik moest even slikken en voelde een glimlach opkomen. Niet alleen haar eigen Eras, maar ook verschillende Eras aan fans vinden elkaar dankzij Taylor Swift. ]]></description>
      <guid>https://nrc.nl/nieuws/2024/07/11/zij-aan-zij-a4859349</guid>
      <pubDate>Thu, 11 Jul 2024 06:44:14 +00:00</pubDate>
    </item>
    <item>
      <title><![CDATA[
		Toeteren
	]]></title>
      <description><![CDATA[Na de wedstrijd afgelopen zaterdag ben ik in de auto gestapt en ben luid toeterend rondjes om onze rotonde gaan rijden. In mijn oranje shirt. Ik woon in Frankrijk. Na tien minuten werd ik aangehouden door de Police Nationale en in de cel gesmeten, na hardhandig te zijn verhoord. Dat ik Ollander was, en dat de Fransen gisteren drie uur lang toeterend rondjes om dezelfde rotonde reden woog niet mee. De ochtend erna heeft mijn vrouw me opgehaald uit het politiebureau en kreeg ik mijn riem en één schoenveter terug. Ik had nog net tijd om ‘À mercredi’ te schreeuwen. ]]></description>
      <guid>https://nrc.nl/nieuws/2024/07/10/toeteren-a4859202</guid>
      <pubDate>Wed, 10 Jul 2024 06:44:14 +00:00</pubDate>
    </item>
    <item>
      <title><![CDATA[
		Mooie kleurencombinatie
	]]></title>
      <description><![CDATA[Ik hou zielsveel van rijden in m’n auto maar niet van auto wassen en stofzuigen. Gelukkig heb ik een fantastische garage die zich daarover ontfermt bij de APK. Uit dank breng ik een aardigheidje langs. De baas is er niet en een mij onbekende jongeman ontvangt me en vraagt of ik koffie wil. Vervolgens complimenteert hij mij met mijn fantastische kleurencombinatie. Ik glunder helemaal omdat ik daar vanochtend voor de spiegel goed over heb nagedacht. Als ik hem wil bedanken wordt me pas duidelijk: hij bedoelt mijn auto. Hij vindt wit met een rood dak prachtig. ]]></description>
      <guid>https://nrc.nl/nieuws/2024/07/09/mooie-kleurencombinatie-a4859067</guid>
      <pubDate>Tue, 9 Jul 2024 06:44:15 +00:00</pubDate>
    </item>
  </channel>
</rss>
