<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Vergrootglas]]></title>
      <description><![CDATA[Padvindertrucjes. Je kent ze wel. Op een zonnige dag aan dochterlief uitgelegd dat je met het vergrootglas waarmee oma de krant leest, ook gaatjes in het papier kunt branden. Neefje wilde natuurlijk ook, en ging binnen even zijn eigen vergrootglas halen. Die op zijn iPhone… ]]></description>
      <guid>https://nrc.nl/nieuws/2025/05/24/vergrootglas-a4894469</guid>
      <pubDate>Sat, 24 May 2025 06:47:08 +0000</pubDate>
    </item>
    <item>
      <title><![CDATA[Nieuwslezer]]></title>
      <description><![CDATA[Naast me in het restaurant zit een Ierse dame. We komen aan de praat en ze vertelt me over haar jeugd aan de oostkust van Ierland. Eind jaren vijftig maakte ze de introductie van de televisie mee. Haar grootmoeder, toen al erg oud, vond het prachtig en keek elke avond om negen uur naar het nieuws. Ze kleedde zich daarvoor netjes aan want ze was ervan overtuigd dat de nieuwslezer haar kon zien tijdens de uitzending. Maar meer dan dat, ze vertelde haar kleindochter trots dat de man op het zwart-witscherm haar elke avond persoonlijk het nieuws bracht. ]]></description>
      <guid>https://nrc.nl/nieuws/2025/05/23/nieuwslezer-a4894329</guid>
      <pubDate>Fri, 23 May 2025 06:47:08 +0000</pubDate>
    </item>
    <item>
      <title><![CDATA[Albanië]]></title>
      <description><![CDATA[Voor Albert Heijn staat een wat oudere man met de Daklozenkrant. Hij houdt een stuk karton in zijn hand met daarop de tekst: ‘Albanië – Vakantie’. Hij wijst voorbijgangers op de tekst. Een enkeling groet de man, maar de meeste mensen negeren hem en lopen gehaast in en uit de winkel. Een week daarna tref ik hem weer. Hij heeft weer een karton bij zich. Dit keer met de tekst: ‘Albanië – Operatie’. ]]></description>
      <guid>https://nrc.nl/nieuws/2025/05/22/albanie-a4894194</guid>
      <pubDate>Thu, 22 May 2025 06:47:09 +0000</pubDate>
    </item>
    <item>
      <title><![CDATA[PSV]]></title>
      <description><![CDATA[Johan Cruijff kwam vlak voor zijn dood in het eetcafé van mijn man Frank en zijn compagnon. Beroemdheden laat je met rust, maar voetballiefhebber Frank maakte een uitzondering: „Zeer bedankt voor het geweldige voetbal, meneer Cruijff, ik heb genoten.” Cruijff: „Graag gedaan, maar ik heb een vraag. Waarom staat er PSV op het bord?” Frank: „Dat betekent Port, Sherry en Vermout.” Cruijff: „Wil je dat even weghalen?” ]]></description>
      <guid>https://nrc.nl/nieuws/2025/05/21/psv-a4893988</guid>
      <pubDate>Wed, 21 May 2025 06:47:09 +0000</pubDate>
    </item>
    <item>
      <title><![CDATA[1 of 2]]></title>
      <description><![CDATA[Begin jaren negentig. Computers zijn nog vrij nieuw, vooral voor mijn 8-jarige zoon. Hij kijkt geïnteresseerd over mijn schouder mee als ik een schoolverslagje van twee pagina's voor hem uitprint, duidelijk onder de indruk van wat zo’n computer allemaal kan. „Kijk, dan klik ik op dit knopje, en dan gaat-ie het printen”, leg ik uit. Op het scherm verschijnt een voortgangsvenstertje met de tekst ‘Printing Page 1 of 2’. Jasper reageert verbaasd en een beetje gedesillusioneerd: „Wéét ie dat niet eens?!” ]]></description>
      <guid>https://nrc.nl/nieuws/2025/05/20/1-of-2-a4893861</guid>
      <pubDate>Tue, 20 May 2025 06:47:09 +0000</pubDate>
    </item>
    <item>
      <title><![CDATA[Examenzenuwen]]></title>
      <description><![CDATA[Bij het surveilleren tijdens een examenzitting zie ik dat een leerling een obscene tekening op zijn antwoordenblad heeft gemaakt: een levensgrote piemel met alles wat daarbij hoort. Ik vertel hem dat degene die zijn werk na moet kijken daar misschien niet zo blij van wordt. Hij kijkt me niet-begrijpend aan. Na afloop vertel ik dit aan zijn mentor. Die zegt: “Ja, die jongen staat stijf van de zenuwen.” ]]></description>
      <guid>https://nrc.nl/nieuws/2025/05/19/examenzenuwen-a4893758</guid>
      <pubDate>Mon, 19 May 2025 06:47:09 +0000</pubDate>
    </item>
    <item>
      <title><![CDATA[Herkenning]]></title>
      <description><![CDATA[Bij mijn eerste bezoek aan Moskou had ik veel moeite met het cyrillische schrift, maar de spelling van mijn naam leverde geen problemen op. Het is 1983. In de platenzaak Melodia grasduinen de klanten zwijgend. Alle platen kosten 1 roebel 49. Spotgoedkoop, zeker als je die roebels bij Amsterdam CS hebt gekocht. Ze branden in mijn zak. Nog onwennig in de wereld van de klassieke muziek lukt het me niet de koopwaar te duiden. Totdat ik een combinatie van letters herken. Met twee lp’s van symfonieën van Gustav Mahler verlaat ik de winkel. ]]></description>
      <guid>https://nrc.nl/nieuws/2025/05/17/herkenning-a4893622</guid>
      <pubDate>Sat, 17 May 2025 06:47:10 +0000</pubDate>
    </item>
    <item>
      <title><![CDATA[Parkeren]]></title>
      <description><![CDATA[Mijn partner komt thuis van een bezoek aan de plaatselijke supermarkt waar ze boodschappen heeft gedaan. In haar hand houdt ze het briefje dat ze na afloop van haar bezoek achter de ruitenwisser van haar auto aantrof. Hikkend van de lach, maar ook een tikje verontwaardigd laat ze me het briefje lezen: „Parkeren is een vak! Niet twee vakken.” ]]></description>
      <guid>https://nrc.nl/nieuws/2025/05/16/parkeren-a4893468</guid>
      <pubDate>Fri, 16 May 2025 06:47:11 +0000</pubDate>
    </item>
    <item>
      <title><![CDATA[Gestolen emmer]]></title>
      <description><![CDATA[Aan de balie van het politiebureau aan de Nieuwezijds Voorburgwal in Amsterdam meldt zich een verontwaardigde glazenwasser. Of men met de opnames van de beveiligingscamera’s kan nagaan wie zijn emmer heeft gestolen. Dat was al twee uur geleden. De grap is er nu wel vanaf. „Wanneer ik weet wie het is, dan los ik het zelf wel op,” sprak hij op zelfverzekerde toon. „Dan is ie dood.” Op de verbaasde blik van de politieagente voegde hij er snel aan toe: „Voor mij.” ]]></description>
      <guid>https://nrc.nl/nieuws/2025/05/15/gestolen-emmer-a4893277</guid>
      <pubDate>Thu, 15 May 2025 06:47:11 +0000</pubDate>
    </item>
    <item>
      <title><![CDATA[Moederdagcadeau]]></title>
      <description><![CDATA[Terugkerend van mijn hardlooprondje kom ik op de ochtend van moederdag twee jongetjes van een jaar of 6 of 7 tegen, duidelijk broertjes. „Zo meneer, lekker gelopen?”, vragen ze spontaan. Ik bevestig dat en vraag of ze al Moederdag hebben gevierd. Een enthousiast „Ja!” was het antwoord. „Maar toen we ons cadeautje hadden gegeven zei mama ‘als jullie nou even lekker buiten gaan spelen, dan is dat een nog leuker cadeau’. Dus we zijn nu nog steeds een cadeautje aan het geven!” ]]></description>
      <guid>https://nrc.nl/nieuws/2025/05/14/moederdagcadeau-a4893132</guid>
      <pubDate>Wed, 14 May 2025 06:47:12 +0000</pubDate>
    </item>
  </channel>
</rss>
