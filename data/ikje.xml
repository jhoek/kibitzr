<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Rus]]></title>
      <description><![CDATA[Aan het tafeltje vlak naast ons op een Amsterdams terras spelen twee jonge blonde vrouwen met hun telefoon. Een wat slonzige jongeman  vraagt de buurvrouwen om geld, „ because I’m a refugee from Ukraine ”. Onmiddellijk ontspint zich een voor ons onverstaanbare, felle discussie, waarna de man er als een haas vandoor gaat. Grijnzend zeggen de dames tegen ons: „ We first answered him in Ukrainian. But he didn’t understand that. He’s Russian. ” Fanatiek gaan ze weer met hun telefoon in de weer. Het succesverhaal moet gedeeld worden.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/02/rus-a4135329</guid>
      <pubDate>Sat, 2 Jul 2022 00:00:00 +00:00</pubDate>
    </item>
    <item>
      <title><![CDATA[Onrustig]]></title>
      <description><![CDATA[De toetsweek is in volle gang. Thuis probeer ik de ideale leeromgeving te creëren met op gezette tijden bakjes rauwkost, hulp bij overhoren en huishoudelijke taken die ik op kousenvoeten uitvoer. Mijn zoon rukt zijn kamerdeur open en roept of ik misschien weer normaal wil doen. „Het is echt heel onrustig als je zo zachtjes doet!” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/01/onrustig-a4135216</guid>
      <pubDate>Fri, 1 Jul 2022 00:00:00 +00:00</pubDate>
    </item>
    <item>
      <title><![CDATA[Borstels]]></title>
      <description><![CDATA[Ze is 89 jaar en loopt elke ochtend met ijzeren discipline haar ronde. Ze heeft het jappenkamp overleefd dus een bui schrikt haar niet af. Vandaag roept ze mij, de postbode. „Ik heb nieuwe borstels nodig.”  Ze laat me haar elektrische tandenborstel zien. „Winkels hebben deze niet meer. Wil jij ze voor me bestellen op internet? Dat lukt mij niet.” Ik vraag hoeveel ze er wil. „Nou, niet te veel. Ik weet niet of ik nog langer dan twee borstels meega.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/30/borstels-a4135068</guid>
      <pubDate>Thu, 30 Jun 2022 00:00:00 +00:00</pubDate>
    </item>
    <item>
      <title><![CDATA[Bezwaar]]></title>
      <description><![CDATA[Voor mijn moeder van 81 vraag ik bij het zorgkantoor een persoonsgebonden budget aan voor dagbesteding. Mijn verzoek wordt afgewezen. De bezwaarprocedure begint met de volgende woorden: „Als u het eens bent met ons besluit dan hoeft u niets te doen.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/29/bezwaar-a4134918</guid>
      <pubDate>Wed, 29 Jun 2022 00:00:00 +00:00</pubDate>
    </item>
    <item>
      <title><![CDATA[Boodschap]]></title>
      <description><![CDATA[Ik wandelde met  mijn oppashond, maar ik was poepzakjes vergeten.  Natuurlijk legde hij de grootste boodschap ooit neer.  Ik liep naar de viskraam om een plastic zakje te halen.  In mijn hoofd oefende ik al wat ik zou  zeggen als ze zouden vragen waar ik dat  zakje  voor nodig had. Toen ik  Dieuwertje Blok op haar beurt zag wachten, veranderde ik van gedachten. Gelukkig werd niet gevraagd waar ik dat zakje  voor nodig had. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/28/boodschap-a4134786</guid>
      <pubDate>Tue, 28 Jun 2022 00:00:00 +00:00</pubDate>
    </item>
    <item>
      <title><![CDATA[Cellofaan]]></title>
      <description><![CDATA[De rouwkaart vraagt voor de overledene een mooie bloem mee te nemen naar de afscheidsdienst. In een bloemenzaak vertel ik waarvoor ik kom. Rode rozen worden veel gevraagd, zo hoor ik. Rondkijkend besluit ik te kiezen voor een witte roos die ik laat vergezellen van een tak met witte  ranonkelachtige bloemen. Desgevraagd pakt de verkoopster de bloemen in, in  bruin pakpapier. Ik vraag of het mogelijk is cellofaan te gebruiken waarop ze zegt: dat gebruiken we niet, want ze kunnen het niet uitpakken. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/27/cellofaan-a4134686</guid>
      <pubDate>Mon, 27 Jun 2022 00:00:00 +00:00</pubDate>
    </item>
    <item>
      <title><![CDATA[Positiviteit]]></title>
      <description><![CDATA[Zaterdagmiddag in de supermarkt. Terwijl ik van de ketchup naar de kappertjes loop, hoor ik  uit de omroepinstallatie:  „Lotte mag er zijn. Lotte mag er zijn.” Heel even word ik  heel vrolijk van de positiviteit van  deze supermarktomroeper. Maar dan zie ik iemand van de vulploeg voorbij snellen. Waarschijnlijk Lotte. Op weg naar het magazijn. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/25/positiviteit-a4134638</guid>
      <pubDate>Sat, 25 Jun 2022 00:00:00 +00:00</pubDate>
    </item>
    <item>
      <title><![CDATA[Porselein]]></title>
      <description><![CDATA[Ik stond op het punt op mijn e-bike te stappen met op mijn hoofd een petje. Een wijze oude baas sprak mij aan. „Heb jij je weleens gerealiseerd dat jouw hoofd een porseleinen theekopje is en de straat een tegelvloer?” Nu draag ik  een leuke helm en voel me er niet lullig mee. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/24/porselein-a4134493</guid>
      <pubDate>Fri, 24 Jun 2022 00:00:00 +00:00</pubDate>
    </item>
    <item>
      <title><![CDATA[Dorst]]></title>
      <description><![CDATA[Op mijn spreekuur komt een man van 52 jaar met klachten passend bij diabetes mellitus type 2. Ik zeg dat de bloeduitslagen wijzen op diabetes. „O, gelukkig, geen ziekte”, zegt hij. Ik leg uit dat hij dus suikerziekte heeft:  door te veel suiker in zijn bloed heeft hij waarschijnlijk ook vreselijke dorst? „Ja, ik drink ’s avonds twee liter cola, zoveel dorst!” Ik zeg hem dat hij daar meteen mee moet stoppen, omdat het  écht héél veel suiker is. Opgelucht kijkt hij me aan en zegt: „Goh, ik was even bang dat je zou zeggen dat ik moest stoppen met roken.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/23/dorst-a4134396</guid>
      <pubDate>Thu, 23 Jun 2022 00:00:00 +00:00</pubDate>
    </item>
    <item>
      <title><![CDATA[Officieel]]></title>
      <description><![CDATA[Zo’n twintig jaar geleden, bij een werkcollege taalwetenschap aan de Leidse universiteit, ging het over taalveranderingen en wanneer die aanvaard zijn. Op mijn suggestie dat een criterium het voorkomen ervan in  NRC  kon zijn, trok hoogleraar Jan Kooij, zijn plechtigste gezicht. „Als het in  NRC  staat, dan is het officieel.” 18 juni 2022, achttien jaar na zijn dood, lees ik in  NRC : „de herseninfarct”, „die geluidssysteem”. Ik ben benieuwd wat hij daarvan had gevonden. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/22/officieel-a4134185</guid>
      <pubDate>Wed, 22 Jun 2022 00:00:00 +00:00</pubDate>
    </item>
  </channel>
</rss>
