<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Sprookje]]></title>
      <description><![CDATA[Vier jaar na de corona-uitbraak zijn dit de bizarre nieuwsberichten van het nieuwe normaal. Op Antarctica bedreigen twee meeuwen talloze pinguïns met de vogelgriep. In India viert een steenrijk koppel een driedaagse pre-wedding: 9 pagina’s dresscode voor gasten, 21 chef-koks voor hun maaltijden. Koude Oorlog: Ursula von der Leyen maant ons dringend de defensie snel op orde te brengen. Intussen red ik de wereld door afval te scheiden en lees het label op een theezakje, met de prangende vraag: welk sprookje zou jij graag zelf eens beleven? ]]></description>
      <guid>https://nrc.nl/nieuws/2024/03/02/sprookje-a4191831</guid>
      <pubDate>Sat, 2 Mar 2024 07:01:10 +00:00</pubDate>
    </item>
    <item>
      <title><![CDATA[Actieleus]]></title>
      <description><![CDATA[Dit was een van de spandoeken in het Universitair Medisch Centrum Utrecht bij de acties voor een betere cao. Effectief, want die lijkt er nu te komen. ]]></description>
      <guid>https://nrc.nl/nieuws/2024/03/01/actieleus-a4191778</guid>
      <pubDate>Fri, 1 Mar 2024 07:01:10 +00:00</pubDate>
    </item>
    <item>
      <title><![CDATA[Gefrunnik]]></title>
      <description><![CDATA[Ik haal maandag mijn vrouw op van haar werk, vanwege de regen. Ik ben 10 minuten te vroeg. Op het parkeerterrein ontvouwt zich een vreemd tafereel. Er komt een man aan, die stapt in zijn auto, stapt weer uit, loopt naar de achterkant, frunnikt daar wat, kijkt naar z’n vingers, stapt in, en rijdt weg. Daarna nog twee mannen en een vrouw: zelfde routine. Ik snap er niks van. Even later stapt mijn vrouw in, ik zet de auto in zijn achteruit en werp een blik op het scherm dat dan aanspringt. Ik stap uit. „Eén seconde”, zeg ik, „even de achteruitrijcamera schoonpoetsen.” ]]></description>
      <guid>https://nrc.nl/nieuws/2024/03/01/gefrunnik-a4191693</guid>
      <pubDate>Fri, 1 Mar 2024 07:01:10 +00:00</pubDate>
    </item>
    <item>
      <title><![CDATA[Car wash, yeah]]></title>
      <description><![CDATA[Om een pakketje te verzenden ga ik naar een servicepunt van een koerier gevestigd in een autowasserij. Als ik het pakket wil aanbieden zegt de medewerker: „Helaas mijnheer, dat werkt zo niet, u moet thuis eerst online een verzendopdracht aanmaken.” Enigszins verbaasd en geërgerd ga ik terug naar mijn auto en besluit die dan maar even te laten wassen. Dezelfde medewerker komt naar me toe en zegt „Daar bent u weer, dit werkt zo niet, u moet eerst weer naar huis om een wasopdracht aan te maken.” ]]></description>
      <guid>https://nrc.nl/nieuws/2024/02/29/car-wash-yeah-a4191571</guid>
      <pubDate>Thu, 29 Feb 2024 07:01:10 +00:00</pubDate>
    </item>
    <item>
      <title><![CDATA[Tóch leuker]]></title>
      <description><![CDATA[Mijn collega is druk in gesprek met de Belastingdienst. Alle belastingsoorten in één keer regelen als je een BV opricht, appeltje eitje denk je dan. Maar nee, er wordt druk doorverbonden en klantvriendelijk overlegd. Eén van hen is het Engels minder machtig, de BV-activiteit (pharmaceuticals) wordt verbasterd tot pharmakeuticals. Wij kijken elkaar aan en schieten in de lach. De Belastingdienst kan dingen dus tóch leuker maken, niet makkelijker. ]]></description>
      <guid>https://nrc.nl/nieuws/2024/02/28/toch-leuker-a4191443</guid>
      <pubDate>Wed, 28 Feb 2024 07:01:10 +00:00</pubDate>
    </item>
    <item>
      <title><![CDATA[Stijlvol]]></title>
      <description><![CDATA[Het duurste stukje stad. Tussen Martinitoren en de geldstraat vol pinautomaten van de bank, aan de Grote Markt in Groningen. Het plaveisel wordt vervangen. Ondanks weer en wind vorderen de werkzaamheden gestaag. De bergen stenen lichten af en toe als goudklompen op onder de schaarse zonnestralen. Mijn oog valt op het opschrift van de verpakking: Briqueterie Vande Moortel. Stijlvol: wie hier de stenen mag leggen is niet van de straat. ]]></description>
      <guid>https://nrc.nl/nieuws/2024/02/27/stijlvol-a4191330</guid>
      <pubDate>Tue, 27 Feb 2024 07:01:11 +00:00</pubDate>
    </item>
    <item>
      <title><![CDATA[Dokter Beeldbel]]></title>
      <description><![CDATA[Mijn schoonmoeder is geboren in 1933, dit jaar wordt zij 91, deo volente. Zij gaat geestelijk achteruit. De werking van wasmachine, droger, iPad en tv zijn nagenoeg onbekend geworden. Voor haar avondeten is zij afhankelijk van vriendelijke mensen en ja, iedereen herkennen valt voor haar ook niet meer mee. Ze heeft steeds meer zorg nodig. De huisarts verwijst haar daarom naar de afdeling Geriatrie van het plaatselijke ziekenhuis. Die laat weten dat het eerste consult bij voorkeur zal verlopen „via een beeldbel afspraak via de BeterDichtbij app.” ]]></description>
      <guid>https://nrc.nl/nieuws/2024/02/26/dokter-beeldbel-a4191206</guid>
      <pubDate>Mon, 26 Feb 2024 07:01:11 +00:00</pubDate>
    </item>
    <item>
      <title><![CDATA[Muizenangst]]></title>
      <description><![CDATA[Als single vrouw probeer ik zelfstandig te zijn. Dat lukt goed, maar mijn angst voor muizen kan ik niet overwinnen. Onlangs, om 5.30 uur, hoorde ik mijn kat grommend met een prooi in de woonkamer. In de schemering zag ik alleen een silhouet, zo groot als een rat. Ik raakte totaal in paniek. Na telefonische steun van mijn zus rende ik in pyjama de straat op en plukte de eerste de beste man van de straat. Bijna in tranen smeekte ik hem om de rat op te ruimen. De lieve man ging aan de slag, terwijl ik trillend in de keuken stond. Op mijn vraag of het lukte riep hij: „Het is een schoen!”. ]]></description>
      <guid>https://nrc.nl/nieuws/2024/02/24/muizenangst-a4191127</guid>
      <pubDate>Sat, 24 Feb 2024 07:01:11 +00:00</pubDate>
    </item>
    <item>
      <title><![CDATA[Nieuwe collega]]></title>
      <description><![CDATA[We krijgen een nieuwe managementondersteuner. Ons hoofd bedrijfsvoering komt enthousiast met het idee om onze nieuwe collega een week voor haar indiensttreding uit te nodigen voor een kennismakingslunch met ons team van 14 personen. Zo gezegd zo gedaan. Zaaltje gereserveerd, broodjes en drankjes besteld, onze gaste aangemeld bij de receptie. Iedereen zit klaar. 12.10 uur is ze nog niet gearriveerd. „Dat begint goed", zeg ik. Na een telefoontje met haar blijkt dat wij een managementondersteuner hard nodig hebben, ze is namelijk als enige niet uitgenodigd. ]]></description>
      <guid>https://nrc.nl/nieuws/2024/02/23/nieuwe-collega-a4190999</guid>
      <pubDate>Fri, 23 Feb 2024 07:01:11 +00:00</pubDate>
    </item>
    <item>
      <title><![CDATA[In de kookwinkel]]></title>
      <description><![CDATA[In de kookwinkel vind ik de perfecte kookwekker. Omdat ik benieuwd ben of het geluid van de wekker hard genoeg is, wind ik hem op. Te laat realiseer ik mij dat de rest van de winkel die behoefte wellicht niet met mij deelt. Na een oorverdovend gerinkel zie ik dat een medewerker langzaam mijn kant op loopt. „U had gebeld?”, vraagt hij vriendelijk. ]]></description>
      <guid>https://nrc.nl/nieuws/2024/02/22/in-de-kookwinkel-a4190860</guid>
      <pubDate>Thu, 22 Feb 2024 07:01:12 +00:00</pubDate>
    </item>
  </channel>
</rss>
