<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Koeientaal]]></title>
      <description><![CDATA[Toen onze  kinderen nog klein waren  stopten we tijdens het fietsen vaak om  te keuvelen met de koeien. „Mijn papa spreekt koeientaal”, vertelden ze trots op school. De puberteit deed alle geloof in deze toch wel bijzondere gave in één klap verbleken.   Vanochtend, tijdens een wandeling langs de velden van de Utrechtse Heuvelrug, werd mijn aandacht getrokken door een gezin met twee kinderen én een paar koeien. De vader, druk in gesprek met een bruin gevlekte, voor de kinderen heel normaal. Koeientaal, nooit weggeweest. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/12/koeientaal-a4166884</guid>
      <pubDate>Mon, 12 Jun 2023 06:43:27 +00:00</pubDate>
    </item>
    <item>
      <title><![CDATA[Zonnetje]]></title>
      <description><![CDATA[Ik onderga een chemokuur.  Iedereen weet wat dat betekent. Het is heerlijk weer, dus ik besluit lekker buiten in het zonnetje te gaan zitten. Bezorgd vraagt iemand of dat wel mag, in de zon net na zo’n chemo. Dat weet ik niet, maar kanker zal ik er niet van krijgen. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/10/zonnetje-a4166826</guid>
      <pubDate>Sat, 10 Jun 2023 06:43:28 +00:00</pubDate>
    </item>
    <item>
      <title><![CDATA[Werk]]></title>
      <description><![CDATA[Voor me uit fietsen drie jongens van omstreeks zestien jaar. Ze praten over hun baantjes. Ik hoor de een zeggen dat hij  maar tot vier  uur werkt. De andere twee vinden dat een makkie. „Maar”,  zegt hij, „daarna moet ik nog naar mijn oma, en dat is ook een soort van werk, eigenlijk.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/09/werk-a4166731</guid>
      <pubDate>Fri, 9 Jun 2023 06:43:28 +00:00</pubDate>
    </item>
    <item>
      <title><![CDATA[soorten mensen]]></title>
      <description><![CDATA[Na een hoop prestigieuze werken te hebben gelezen van vele  wetenschappers, ben ik tot de conclusie gekomen dat al deze slimme kerels er geen zak van begrijpen. Wat hebben ze ons gegeven, behalve vage beschrijvingen en wetenschappelijke reducties van de menselijke aard? En nog steeds hebben ze het niet kunnen definiëren, de dwazen. Er bestaan maar twee soorten mensen op deze wereld: zij, die hun hand opsteken als ze voorrang krijgen in het verkeer, en zij, die dat niet doen. En die laatsten, dat zijn de klootzakken. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/08/soorten-mensen-a4166634</guid>
      <pubDate>Thu, 8 Jun 2023 06:43:28 +00:00</pubDate>
    </item>
    <item>
      <title><![CDATA[Buitenland]]></title>
      <description><![CDATA[Tijdens hun vakantie in Twente maken mijn ouders een fietstochtje door de omgeving. Nadat ze ongeveer honderd meter de grens met Duitsland gepasseerd hebben, roept mijn moeder: „Het is hier zó mooi, daar hoef ik echt niet voor naar het buitenland!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/07/buitenland-a4166507</guid>
      <pubDate>Wed, 7 Jun 2023 06:43:28 +00:00</pubDate>
    </item>
    <item>
      <title><![CDATA[Vreemd gedrag]]></title>
      <description><![CDATA[Onze tuin is stil, de voedersilo wordt niet meer bezocht door het koolmezenpaar. Het vrouwtje hebben we al een week niet meer gezien. Het mannetje zagen we afgelopen donderdag nog een keer. Hij pakte alle zaadjes stuk voor stuk uit de silo, maar at niets. Alles gooide hij driftig op de grond. Wat een vreemd gedrag. Toen vloog hij weg om niet meer terug te komen. Wat zou er gebeurd zijn? Eenzaamheid? Verdriet? De buurvrouw vertelde gisteren dat haar kat twee koolmezen had gevangen. Wat een droevig einde.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/06/vreemd-gedrag-a4166392</guid>
      <pubDate>Tue, 6 Jun 2023 06:43:29 +00:00</pubDate>
    </item>
    <item>
      <title><![CDATA[Zwaar]]></title>
      <description><![CDATA[Ik doe weekboodschappen. In de bocht tussen het fris en de nootjes zet ik mijn hele lijf in om de volle kar door de binnenbocht te sturen, in een poging de vrouw met het mandje in de buitenbocht niet te raken. Zij en ik wisselen een blik. De vrouw zegt: „Zwaar, hè….” Gretig knik ik en lach breeduit. De vrouw gaat verder: „…om veel geld te hebben”. Op het scankassaplein dringt de opmerking pas tot me door. Met een gloeiende hals reken ik af. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/05/zwaar-a4166311</guid>
      <pubDate>Mon, 5 Jun 2023 06:43:29 +00:00</pubDate>
    </item>
    <item>
      <title><![CDATA[BOEMELTJE]]></title>
      <description><![CDATA[In de trein op weg van Utrecht naar Leiden. In 1988 nam ik als dienstweigeraar dagelijks ditzelfde boemeltje, forenzend naar mijn vervangende dienstplicht bij de Leidse universiteit. De reis duurt even lang als 35 jaar geleden, de stops zijn hetzelfde – alleen heet het boemeltje nu ‘intercity met sprintermateriaal’. Vooruitgang volgens de NS.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/03/boemeltje-a4166265</guid>
      <pubDate>Sat, 3 Jun 2023 06:43:29 +00:00</pubDate>
    </item>
    <item>
      <title><![CDATA[Doktersjas]]></title>
      <description><![CDATA[Ik zie meteen dat dit een opmerkelijke reparatiezaak voor telefoons is. De jongen achter de balie staat  in een heuse witte doktersjas een vrouw te helpen. Goed, denk ik, dat uniform zal wel als grapje bedoeld zijn. De vrouw dankt de jongen voor haar nieuwe scherm: „Het lijkt me zo fijn aan jouw werk dat iedereen altijd blij wegloopt.” De jongen in zijn witte jas kijkt haar met een ernstige blik aan: „Ik kan u vertellen mevrouw, het is een lastig gesprek wanneer je iemand moet vertellen dat zijn telefoon is overleden.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/02/doktersjas-a4166129</guid>
      <pubDate>Fri, 2 Jun 2023 06:43:29 +00:00</pubDate>
    </item>
    <item>
      <title><![CDATA[Slecht]]></title>
      <description><![CDATA[Ik vind drie  vapes in de jaszak van mijn dertienjarige dochter. Ik leg ze naast haar bord op de keukentafel, waar zij een boterham zit te eten. „Hier zijn je vapejes, schat”, zeg ik. „Mam, sorry...” Ik knipoog samenzweerderig naar haar en loop door naar boven.   „Mam?” Stilte. Dan verontwaardigd: „Die dingen zijn hartstikke slecht voor je, hoor! Hallo?!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/01/slecht-a4166036</guid>
      <pubDate>Thu, 1 Jun 2023 06:43:30 +00:00</pubDate>
    </item>
  </channel>
</rss>
