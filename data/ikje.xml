<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[VRIJ]]></title>
      <description><![CDATA[Het is vijf uur. Vroeg om een flesje te geven, maar ik koester de stilte in de stad en het lief sabbelende kind. In het plantsoen loopt een man, formaat elke-dag-sportschool. Ook hij lijkt te genieten van een onbespied liefdevol moment. Zijn kat mag even van de lijn, en na een dikke knuffel een vrij rondje lopen. ]]></description>
      <guid>https://nrc.nl/nieuws/2025/07/22/vrij-a4900870</guid>
      <pubDate>Tue, 22 Jul 2025 06:51:12 +0000</pubDate>
    </item>
    <item>
      <title><![CDATA[Jongedame]]></title>
      <description><![CDATA[In mijn 29ste levensjaar merk ik dat ik steeds vaker met ‘u’ en ‘mevrouw’ word aangesproken. Het jonge is eraf. Ik bespreek dit nieuwe fenomeen met vriendinnen op de zaterdagse Noordermarkt. Nog geen vijf minuten later hoor ik: „Mevrouw, wilt u een stukje kaas?” van de kaasboer. Ik bedank beleefd en loop door. „Jongedame, wat kan ik voor u doen?” klinkt het direct achter mij. Toch even checken hoe jong zíj dan is. De Jordanese vrouw glimlacht, zet haar rollator neer en begint aan haar wekelijkse kaasbestelling. ]]></description>
      <guid>https://nrc.nl/nieuws/2025/07/21/jongedame-a4900770</guid>
      <pubDate>Mon, 21 Jul 2025 06:51:12 +0000</pubDate>
    </item>
    <item>
      <title><![CDATA[Spijbelen]]></title>
      <description><![CDATA[Ik moet bloed afnemen bij een patiënt op de afdeling chirurgie. Hoewel hij strikte bedrust kreeg opgelegd, is hij nergens te bekennen. De verpleegkundige belt hem op zijn mobiele telefoon en sommeert: „Er staat hier iemand van het lab te wachten op u. Wilt u alstublieft binnen vijf minuten op uw kamer zijn?” Aan de andere kant van de lijn klinkt ontspannen: „Ai, dat wordt lastig zuster, ik zit heerlijk op een terrasje in de binnenstad.” ]]></description>
      <guid>https://nrc.nl/nieuws/2025/07/19/spijbelen-a4900700</guid>
      <pubDate>Sat, 19 Jul 2025 06:51:12 +0000</pubDate>
    </item>
    <item>
      <title><![CDATA[vakantie]]></title>
      <description><![CDATA[Ik had met mijn zoon in Panama een videogesprek op het moment dat zijn drie kinderen uit de schoolbus stappen. Mijn zoon verwelkomt hen uitbundig: „Jullie vakantie is begonnen!” Zijn oudste zoon van acht draait zich om en zegt: „En jouw vakantie is beëindigd!” ]]></description>
      <guid>https://nrc.nl/nieuws/2025/07/18/vakantie-a4900580</guid>
      <pubDate>Fri, 18 Jul 2025 06:51:12 +0000</pubDate>
    </item>
    <item>
      <title><![CDATA[sorry]]></title>
      <description><![CDATA[In de sportschool doe ik mee aan een groepsles. De instructeur vertelt welke oefeningen er op het programma staan: „We doen squats, lunges en een pilot squat. Dan een row, de backroll arm lift en de single leg deadlift.” Opeens valt zijn oog op een deelnemer die geen Nederlands spreekt. „Sorry”, zegt hij, „I'll say it in English!” ]]></description>
      <guid>https://nrc.nl/nieuws/2025/07/17/sorry-a4900476</guid>
      <pubDate>Thu, 17 Jul 2025 06:51:13 +0000</pubDate>
    </item>
    <item>
      <title><![CDATA[Bewuste keus]]></title>
      <description><![CDATA[Een paar jongelui, jaar of veertien denk ik, drentelen bij een tabakswinkel. Aarzelend komt een meisje naar mij toe. „Zou u misschien een pakje sigaretten voor ons willen kopen?” Ik antwoord dat ik roken te ongezond vind, en het daarom niet ga doen. Onmiddellijk komt er een ander meisje bij ons staan. „Mevrouw, dat ziet u verkeerd. Vapen is wel vijftig keer slechter dan roken, dus roken is een bewuste keuze.” Briljant. ]]></description>
      <guid>https://nrc.nl/nieuws/2025/07/16/bewuste-keus-a4900365</guid>
      <pubDate>Wed, 16 Jul 2025 06:51:13 +0000</pubDate>
    </item>
    <item>
      <title><![CDATA[Gele trui]]></title>
      <description><![CDATA[We krijgen kennissen op bezoek. Al snel gaat het over de Tour de France. Wij zijn fanatieke volgers en genieten van de koers. Hij kan geen renners opnoemen, zij ook niet. Ik begin over het heldendom in de wielrennerij, over de hardheid van de coureurs. Als voorbeeld noem ik Pascal Simon. „Simon reed in 1983 in het geel, viel en brak zijn schouder. Hij stapte pas na zes dagen af, alsnog geveld door de pijn. Al die tijd had hij die gele trui nog gedragen.” „Logisch”, zegt hij. „Hoezo logisch?”, vraag ik. „Hij kreeg hem natuurlijk niet uit.” ]]></description>
      <guid>https://nrc.nl/nieuws/2025/07/15/gele-trui-a4900264</guid>
      <pubDate>Tue, 15 Jul 2025 06:51:13 +0000</pubDate>
    </item>
    <item>
      <title><![CDATA[Vlag]]></title>
      <description><![CDATA[Wandelingetje door de buurt met mijn zoon (12), zijn brugklasjaar zit er bijna op. We passeren het ene na het andere huis waar scholieren iets te vieren hebben, aan het uiteinde van de vlaggenstokken bungelen hun rugtassen feestelijk naast het roodwitblauw. Bij wéér zo’n huis houdt mijn zoon zijn pas in. „Wat gebeurt er eigenlijk als je zakt?”, zegt hij. „Gaat de vlag dan halfstok?” ]]></description>
      <guid>https://nrc.nl/nieuws/2025/07/14/vlag-a4900162</guid>
      <pubDate>Mon, 14 Jul 2025 06:51:13 +0000</pubDate>
    </item>
    <item>
      <title><![CDATA[Kleine operatie]]></title>
      <description><![CDATA[Ik moet een kleine operatie ondergaan. Er zullen drie gaatjes in mijn schedelbot worden geboord. Een arts helpt mij om de juiste buikligging op de operatietafel te vinden. Ik vraag hem: „Bent u de man met de boor?” Hij antwoordt: „Nee, ik ben de man met de hamer.” Hij blijkt de anesthesist. ]]></description>
      <guid>https://nrc.nl/nieuws/2025/07/12/kleine-operatie-a4900072</guid>
      <pubDate>Sat, 12 Jul 2025 06:51:15 +0000</pubDate>
    </item>
    <item>
      <title><![CDATA[Adoptie]]></title>
      <description><![CDATA[Een gesprek tussen een moeder en haar dochter van 7. Dochter: „Ga jij ons weggeven voor adoptie?” Moeder (verbaasd): „Nee.” Dochter: „Waarom niet?” Moeder: „Omdat we van jullie houden en omdat we het leuk vinden jullie op te voeden.” Dochter: „Maar waarom doen sommige moeders dit dan?” Moeder: „Geen moeder doet dit graag, maar ze doen dit meestal omdat ze geen geld hebben.” Dochter: „Mama, als jouw geld op is dan heb ik nog wel wat in mijn spaarpot.” ]]></description>
      <guid>https://nrc.nl/nieuws/2025/07/11/adoptie-a4899962</guid>
      <pubDate>Fri, 11 Jul 2025 06:51:15 +0000</pubDate>
    </item>
  </channel>
</rss>
