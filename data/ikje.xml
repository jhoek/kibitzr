<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Lederhose 
	]]></title>
      <description><![CDATA[Tijdens mijn fietstocht langs de Donau richting Wenen kom ik in een souvenirwinkel terecht. Ik zie een grappig portemonneetje in de vorm van een lederhose. Ik bekijk het miniatuur aandachtig. Het klepje middenop kan zowaar naar beneden als ik de twee drukknopen open maak. Dan lees ik een tekst die, in origineel gotische letters, achter het klepje is aangebracht: „Sei froh wenn du die Hose voll hast.” ]]></description>
      <guid>https://nrc.nl/nieuws/2024/08/23/lederhose-a4863487</guid>
      <pubDate>Fri, 23 Aug 2024 06:44:32 +00:00</pubDate>
    </item>
    <item>
      <title><![CDATA[
		Security check
	]]></title>
      <description><![CDATA[Op de terugreis van een familietripje naar Londen, staan we in de rij voor de security check op Luton Airport. De tas van mijn dochter wordt er na de scanner uitgehaald om nader te onderzoeken. Wij vragen ons af wat de reden kan zijn, want zelfde inhoud als op de heenreis plus een paar souvenirs. Mijn dochter moet meekijken en uitleg geven. Met een iets verwarde blik zegt de security medewerker: „We’ve seen something that looks like a frog...”. Het blijkt de chocolade kikker te zijn uit de Harry Potter-winkel. ]]></description>
      <guid>https://nrc.nl/nieuws/2024/08/22/security-check-a4863387</guid>
      <pubDate>Thu, 22 Aug 2024 06:44:33 +00:00</pubDate>
    </item>
    <item>
      <title><![CDATA[
		Vakantiewoning
	]]></title>
      <description><![CDATA[Op een dorpsplein gaat een man tegenover mij zitten. Nippend aan mijn koffie hoor ik zijn verhaal aan. Hij krijgt, nu hij net zijn vakantie-woning heeft gekocht van een erfenis, allerlei verse familieleden op zijn dak. Daar is hij niet van gediend. Want, zegt hij: „Ik ben toch geen subtropische instelling!” ]]></description>
      <guid>https://nrc.nl/nieuws/2024/08/21/vakantiewoning-a4863276</guid>
      <pubDate>Wed, 21 Aug 2024 06:44:33 +00:00</pubDate>
    </item>
    <item>
      <title><![CDATA[
		Steigerpraat
	]]></title>
      <description><![CDATA[Op de zwemsteiger bij het Amsterdamse Bos valt altijd wel wat te beleven. Mijn man en ik horen achter ons: „Ja, je mag zeggen wat je wilt.” Er komt een moeder aanlopen met haar dochtertje van een jaar of drie. We verwachten dat er nu iets volgt over niet mogen schelden. Daarna volgt: „Maar een gans is geen eend!” ]]></description>
      <guid>https://nrc.nl/nieuws/2024/08/20/steigerpraat-a4863171</guid>
      <pubDate>Tue, 20 Aug 2024 06:44:33 +00:00</pubDate>
    </item>
    <item>
      <title><![CDATA[
		Medeleven
	]]></title>
      <description><![CDATA[In sommige gevallen kan het heel handig zijn: het door Facebook automatisch af laten maken van woorden in een berichtje. Gaat sneller en is makkelijker, maar niet in alle gevallen. Eind augustus is mijn broer overleden. Vele warme en dierbare berichten ontving ik via de socials, een fors aantal begon echter met „Gecontroleerd…” ]]></description>
      <guid>https://nrc.nl/nieuws/2024/08/19/medeleven-a4863071</guid>
      <pubDate>Mon, 19 Aug 2024 06:44:34 +00:00</pubDate>
    </item>
    <item>
      <title><![CDATA[
		Hartkloppingen
	]]></title>
      <description><![CDATA[Op de spoedeisende hulp zie ik een patiënte die door haar vriendin op de grond van haar woning is aangetroffen. Na een val drie dagen eerder had ze niet meer de kracht om overeind te komen. Bang is ze niet geweest, en van verveling was ook geen sprake, vertelt ze. Om te achterhalen of een ritmestoornis de oorzaak van de val is, vraag ik of ze last heeft van hartkloppingen. „Eigenlijk niet, schat”, antwoordt ze, „het is alweer een hele poos geleden dat ik voor het laatst verliefd was.” ]]></description>
      <guid>https://nrc.nl/nieuws/2024/08/17/hartkloppingen-a4862993</guid>
      <pubDate>Sat, 17 Aug 2024 06:44:35 +00:00</pubDate>
    </item>
    <item>
      <title><![CDATA[
		Ander licht
	]]></title>
      <description><![CDATA[Als kersverse taalcoach voor nieuwkomers spreek ik een Afghaanse jongen die al behoorlijk taalvaardig is. Ik vertel hem over mijn idee om iets te doen met Nederlandse liedjes in de les. Spontaan begint hij Shaffy te zingen: Ik ben misschien te laat geboren of in een land zonder licht. Ik val even stil en zeg dan bloedserieus: „Volgens mij is het ‘een land met ander licht.’” Lachend reageert hij: „Bij ons viel het licht altijd uit dus ik zing ‘een land zonder licht’.” ]]></description>
      <guid>https://nrc.nl/nieuws/2024/08/16/ander-licht-a4862883</guid>
      <pubDate>Fri, 16 Aug 2024 06:44:35 +00:00</pubDate>
    </item>
    <item>
      <title><![CDATA[
		Geen campinghap
	]]></title>
      <description><![CDATA[Zoals vele Nederlanders staan wij op de camping deze zomer. Met ons gezin besluiten we de terugreis af te sluiten in een op en top luxe hotel met ‘volpension’. Even geen tweepits maaltijden en afwas. Wij vallen bij het avondeten aan op het buffet met salade, brood en pasta carbonara. Heerlijk, zegt mijn man, die inmiddels niks culinairs meer gewend is. Als hij het op heeft komt een ober aan onze tafel. Ze vraagt wat onze bestelling voor het diner is. We kijken mekaar aan en schieten keihard in de lach. Het buffet blijkt voor de kinderen, wij krijgen nog zes gangen. ]]></description>
      <guid>https://nrc.nl/nieuws/2024/08/15/geen-campinghap-a4862783</guid>
      <pubDate>Thu, 15 Aug 2024 06:44:36 +00:00</pubDate>
    </item>
    <item>
      <title><![CDATA[
		Zonnebrand
	]]></title>
      <description><![CDATA[Mijn man en ik zijn op zeilvakantie op de Wadden. Volgens de weersverwachting wordt het ruim 30 graden dus voordat we ’s morgens de haven uitvaren, smeren we ons van top tot teen in met een dikke laag zonnebrand. Er loopt een man voorbij in een overall. „Zo, jullie smeren je goed in … ja en dan over 2 uur weer hè”, zegt de man. „Oh is dat zo, dat wist ik niet“, zeg ik. „Ja, dat is het advies”, zegt de man. „Maar dat is allemaal commercie. Ik trek gewoon wat langs aan.” ]]></description>
      <guid>https://nrc.nl/nieuws/2024/08/14/zonnebrand-a4862683</guid>
      <pubDate>Wed, 14 Aug 2024 06:44:36 +00:00</pubDate>
    </item>
    <item>
      <title><![CDATA[
		Zelfredzaamheid
	]]></title>
      <description><![CDATA[Zoon (19) is op interrail door de Balkan. Mooie ervaring, goed voor zijn zelfstandigheid en zelfredzaamheid. En hij woont al een tijdje op kamers dus hij kan zich prima redden. Maar dan toch ineens een urgent appje, vergezeld van een foto van de achterkant van een ansichtkaart: „Mam, hoe werkt dat met het versturen van een kaartje?” ]]></description>
      <guid>https://nrc.nl/nieuws/2024/08/13/zelfredzaamheid-a4862575</guid>
      <pubDate>Tue, 13 Aug 2024 06:44:37 +00:00</pubDate>
    </item>
  </channel>
</rss>
