<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Generatiekloof]]></title>
      <description><![CDATA[Tijdens onze vakantie in Frankrijk spelen  we het spelletje ‘30 seconds’. Hierbij moeten binnen 30 seconden zoveel mogelijk woorden door de een omschreven worden en door de ander geraden.  Dat er een grote generatiekloof bestaat in de wijze van omschrijven bleek toen onze zoon (14), die in een team met zijn zus zat, zei: „De emoji voor een lul.”  Onze dochter (15) wist gelijk het antwoord: „Een aubergine!”  Het was nog goed ook.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/11/generatiekloof-a4138629</guid>
      <pubDate>Thu, 11 Aug 2022 00:00:00 +00:00</pubDate>
    </item>
    <item>
      <title><![CDATA[Gevallen]]></title>
      <description><![CDATA[Een jongetje van een jaar of vier staat in de boomgaard van de kinderboerderij, waar ik werk als vrijwilliger. Vol verbazing en bewondering kijkt hij naar de appels in de boom.   Er ligt een appel op de grond.  „Oh oh”, zegt hij. „Die is gevallen.”  Hij raapt de appel op en reikt die naar mij: „Hangt u hem maar weer op, meneer.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/10/gevallen-a4138524</guid>
      <pubDate>Wed, 10 Aug 2022 00:00:00 +00:00</pubDate>
    </item>
    <item>
      <title><![CDATA[Diefstal]]></title>
      <description><![CDATA[Op zaterdagochtend laat ik de hond uit. De overbuurvrouw staat bedremmeld bij haar auto. Ze kijkt me aan en zegt: „De kentekenplaat aan de achterkant van mijn auto is gestolen.” Dat de dieven dan de plaat aan de voorzijde hebben laten zitten lijkt mij sterk. Haar Volvo staat met de klep open, ze heeft een hele lading hout in de bak. Ik zie geen bevestigingspunt voor de kentekenplaat en vraag: „En als je de klep dicht doet?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/09/diefstal-a4138412</guid>
      <pubDate>Tue, 9 Aug 2022 00:00:00 +00:00</pubDate>
    </item>
    <item>
      <title><![CDATA[Sympathie]]></title>
      <description><![CDATA[Ik besluit vanochtend een langer rondje te rennen. Door het platte land tussen de akkers en weides. De wegen zijn lang en recht, er is nauwelijks verkeer. Het is al 23 graden, de zon brandt en het rondje valt me zwaar.  Dan komt me in de verte een Volvo tegemoet. Aan de buitenspiegel wappert een rode zakdoek. Ik twijfel soms of ik nog sympathie kan opbrengen voor boerenacties. De bestuurder heeft het raampje open en een elleboog leunt naar buiten. Als de auto me passeert roept de man met treiterige stem: „Opschiete slome.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/08/sympathie-a4138340</guid>
      <pubDate>Mon, 8 Aug 2022 00:00:00 +00:00</pubDate>
    </item>
    <item>
      <title><![CDATA[Visroker]]></title>
      <description><![CDATA[Voor het eerst loop ik de aquariumwinkel in mijn woonplaats binnen in de hoop een visroker te vinden. Ik wil deze cadeau doen aan een zeevisser. Al snel zie ik dat ik zo’n ding hier tussen honderden schitterende visjes, fraai uitgelicht in schone aquaria, niet zal vinden. Ik maak rechtsomkeer maar dan doemt de wat schuwe of verlegen neringdoende op. Wie zei ook weer dat baasjes op hun huisdieren gaan lijken? Aarzelend stel ik op zijn verzoek mijn vraag. Hij schrikt zichtbaar. „Dit is de eerste keer in 25 jaar dat iemand me deze vraag stelt.” Ik verontschuldig me onhandig maar het huilen staat hem al nader dan het lachen. „Mijn vissen zijn niet voor consumptie, meneer.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/06/visroker-a4138282</guid>
      <pubDate>Sat, 6 Aug 2022 00:00:00 +00:00</pubDate>
    </item>
    <item>
      <title><![CDATA[druppeltjes]]></title>
      <description><![CDATA[Mijn vriend (78) doet voor het eerst een coronazelftest. We hebben klachten na een vlucht met een heftig hoestende dame achter ons. Hij bevindt zich elders en ik leid hem telefonisch door het testproces heen. We komen bij de laatste stap. „Nu moet je vier druppeltjes vloeistof in het onderste vakje van de testcassette laten vallen.” Het blijft lang stil. „Maar ik zie helemaal geen druppeltjes aan het wattenstokje zitten.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/05/druppeltjes-a4138168</guid>
      <pubDate>Fri, 5 Aug 2022 00:00:00 +00:00</pubDate>
    </item>
    <item>
      <title><![CDATA[De datum]]></title>
      <description><![CDATA[Na een ferry-tocht van ruim vijf uur die op het vasteland in Oban begon, bereiken we het eiland Barra. Een van de zuidelijkste Buiten-Hebriden van Schotland. Het is zo afgelegen dat we ons haast niet kunnen voorstellen dat het hier  anyone  iets uitmaakt   who the next prime minister will be .  In het hotelletje vraag ik een  aan de bar gezeten  local  of hij me  the date  kan vertellen. Hij kijkt me van boven zijn pint vorsend aan en antwoordt:   „Date? What’s a date?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/04/de-datum-a4138082</guid>
      <pubDate>Thu, 4 Aug 2022 00:00:00 +00:00</pubDate>
    </item>
    <item>
      <title><![CDATA[Piep]]></title>
      <description><![CDATA[Vrienden zijn op vakantie en hebben gevraagd of ik voor hun kippen wil zorgen en van hun fruitbomen wil eten. Omdat alles in overvloed is, ga ik met eieren, moerbeien en pruimen naar mijn buurman, die net onder de douche vandaan komt. Ik meen iets onder zijn handdoek te zien bungelen en doe mijn best alleen naar zijn gezicht te kijken. Hij lijkt mijn ongemak te bemerken, want hij draait zich om en snelt weg terwijl hij roept: „Oh! Mijn piep!” Hij gaat natuurlijk een broek aantrekken. Even later komt hij terug, nog steeds met die handdoek en iets wat daaronderuit komt, en zegt: „Mijn piepers stonden op. Ik heb ze even lager gezet.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/03/piep-a4137989</guid>
      <pubDate>Wed, 3 Aug 2022 00:00:00 +00:00</pubDate>
    </item>
    <item>
      <title><![CDATA[Buitenland]]></title>
      <description><![CDATA[Na de vakantie door een aantal verschillende landen is mijn 3-jarige zoon erg gefocust op andere talen. Zoals wel vaker fietsen we vanuit ons dorp onder de rook van Amsterdam even naar het centrum. Tussen de toeristen in de binnenstad banen we ons ook nu weer een weg langs Nutella-shops en wafelwinkels. Als we de hoofdstad uit fietsen en bijna thuis zijn, vraagt hij: „Papa, welke taal spreken ze eigenlijk in Amsterdam?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/02/buitenland-a4137899</guid>
      <pubDate>Tue, 2 Aug 2022 00:00:00 +00:00</pubDate>
    </item>
    <item>
      <title><![CDATA[Flat]]></title>
      <description><![CDATA[Een vriendin is een dagje weg en ik laat de hond uit. Voor de hoofdingang heb ik daarom een sleutel gekregen. Maar een meneer voor mij opent de elektrische schuifdeur al en ik kan zo achter hem aan lopen. Hij vraagt mij terwijl we de lift in stappen of ik er woon. Ik leg hem de situatie uit. Zijn antwoord: „Oké. Maar ik vraag het altijd, want mensen lopen achter je aan en springen dan van de flat af.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/01/flat-a4137838</guid>
      <pubDate>Mon, 1 Aug 2022 00:00:00 +00:00</pubDate>
    </item>
  </channel>
</rss>
