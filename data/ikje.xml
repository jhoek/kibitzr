<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Afgeprijsd]]></title>
      <description><![CDATA[De bak met afgeprijsde boeken staat buiten, ook als het vriest. Mijn oog valt op de biografie van Mark Rutte  van NRC-redacteur Petra de Koning, in cellofaan verpakt. Op een felgele sticker staan „5,99 euro”, „licht beschadigd” en een barcode. Als ik wil afrekenen, kost het boek twintig euro. Ik reageer verbaasd. Dan ziet de verkoper de sticker. „Och, excuus! Ik heb de code op de achterkant gescand.” De fout wordt hersteld en ik betaal. Met een strak gezicht overhandigt hij mijn aankoop: „Ik dacht al, wie betaalt er nou twintig euro voor Mark Rutte.”]]></description>
      <guid>https://www.nrc.nl/nieuws/2022/12/15/afgeprijsd-a4151536</guid>
      <pubDate>Thu, 15 Dec 2022 00:00:00 +00:00</pubDate>
    </item>
    <item>
      <title><![CDATA[Getrouwd]]></title>
      <description><![CDATA[We zitten in de kleine zaal, waar een wereldberoemd strijkkwartet op zal treden. Een dame achter ons priemt haar hoofd tussen ons in en begint  vragen te stellen. Welke componisten? Welke stukken? Wij geven braaf antwoord. Dan wil ze weten welke instrumenten wij bespelen en of wij dat ook samen doen. Tot slot informeert ze naar de aard van onze relatie. Mijn buurman antwoordt enigszins geïrriteerd: „Wij kunnen elkaar niet uitstaan!” Juist voordat het kwartet opkomt, concludeert ze: „O, dan zijn jullie getrouwd.”]]></description>
      <guid>https://www.nrc.nl/nieuws/2022/12/14/getrouwd-a4151348</guid>
      <pubDate>Wed, 14 Dec 2022 00:00:00 +00:00</pubDate>
    </item>
    <item>
      <title><![CDATA[Wel lief]]></title>
      <description><![CDATA[Ik lig lekker te slapen, aait mijn man over mijn wang. „Wat is er?”, vraag ik „Lig ik te snurken?”  „Nee, je lag zo lekker te slapen”, antwoordt hij. Nu dus niet meer, maar wel lief. Even later lig ik te luisteren naar zijn gesnurk. Zal ik hem over zijn wang aaien?]]></description>
      <guid>https://www.nrc.nl/nieuws/2022/12/13/wel-lief-a4151235</guid>
      <pubDate>Tue, 13 Dec 2022 00:00:00 +00:00</pubDate>
    </item>
    <item>
      <title><![CDATA[Schuifelen]]></title>
      <description><![CDATA[Als expat in Zwitserland moet  je niet boren, grasmaaien, naar muziek luisteren tijdens Ruhezeit. Anders wordt er  geklaagd bij de huisbaas.  Een oudere buurvrouw belt aan en vraagt of we haar ooit horen. „Nee, hoor”, zeg ik. „Wij horen nooit iets.” Wat een lief mens.  Net voor ik haar eens op de koffie wil uitnodigen, schreeuwt ze boos: „Nou, ik jullie wel.” Ik ben stomverbaasd. Dus licht ze toe dat ze inderdaad geen lawaai hoort. We lopen dan ook altijd op pantoffels. Maar ze hoort ons „schuifelen, als het ’s avonds heel stil in huis is”. ]]></description>
      <guid>https://www.nrc.nl/nieuws/2022/12/12/schuifelen-a4151134</guid>
      <pubDate>Mon, 12 Dec 2022 00:00:00 +00:00</pubDate>
    </item>
    <item>
      <title><![CDATA[Zelfportret]]></title>
      <description><![CDATA[Het Mauritshuis exposeert tien topstukken uit de New Yorkse  Frick Collection. Een ervan  is een zelfportret van Rembrandt, geschilderd in 1658, twee jaar na  zijn faillissement. Op het schilderij draagt hij een eenvoudig zwart hoofddeksel. Het is hem aan te zien dat hij dieptepunten gekend heeft, maar in zijn oogopslag zie ik, naast berusting, strijdlust. Een jonge vrouw die met haar vriend naast me is gaan staan, heeft het snel gezien. „Ik snap niet dat ouwe mensen zelfportretten maken”, zegt ze misprijzend en weg is ze.]]></description>
      <guid>https://www.nrc.nl/nieuws/2022/12/10/zelfportret-a4151037</guid>
      <pubDate>Sat, 10 Dec 2022 00:00:00 +00:00</pubDate>
    </item>
    <item>
      <title><![CDATA[Kssssst]]></title>
      <description><![CDATA[Ik was onlangs bezig met een boswandeling toen ik een wolf tegenkwam. Waarschijnlijk tam gemaakt door domoren kwam hij op mij af. Even dacht ik: neem mijn hond maar. Die was echter thuis gebleven. Wat te doen? „Ksssssst”, siste ik zachtjes. De wolf draaide zich meteen om. Hij verdween in de verte, staart tussen de poten.]]></description>
      <guid>https://www.nrc.nl/nieuws/2022/12/09/kssssst-a4150907</guid>
      <pubDate>Fri, 9 Dec 2022 00:00:00 +00:00</pubDate>
    </item>
    <item>
      <title><![CDATA[Gehakt]]></title>
      <description><![CDATA[Mijn keukenprins zou die avond koken – niet zijn hobby. Ik had hem nog een tip van een lekker en gemakkelijk gerecht uit een vegetarisch Italiaans kookboek gegeven.  Als ik na een lange dag van mijn werk thuiskom en vraag of alles gelukt is voor het eten, antwoordt hij: „Ja hoor, alles gelukt! Er was alleen geen kleine verpakking gehakt meer, dus ik heb een grote verpakking gekocht.” Niet begrijpend waar zijn gehakt vandaan kon komen laat hij mij de ingrediëntenlijst van het recept zien: ui, gehakt.   Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl 
		Nieuwsbrief
		NRC Eten &amp; Gezondheid
	]]></description>
      <guid>https://www.nrc.nl/nieuws/2022/12/08/gehakt-a4150804</guid>
      <pubDate>Thu, 8 Dec 2022 00:00:00 +00:00</pubDate>
    </item>
    <item>
      <title><![CDATA[Zangvogels]]></title>
      <description><![CDATA[We verblijven een weekend in een vakantiepark middenin de natuur. Er vliegen veel zangvogeltjes in de struiken om ons huis en het lijkt me een aardig idee om wat pinda’s op te hangen. In de kampwinkel zijn allerlei soorten vogelvoer te koop, en met diverse vetbollen en pindanetjes in mijn mandje loop ik naar de kassa. Het meisje dat afrekent lijkt ruime ervaring in de horeca te hebben getuige haar afscheidsgroet: „ʽGeniet ervan!”]]></description>
      <guid>https://www.nrc.nl/nieuws/2022/12/07/zangvogels-a4150621</guid>
      <pubDate>Wed, 7 Dec 2022 00:00:00 +00:00</pubDate>
    </item>
    <item>
      <title><![CDATA[‘What was that?’]]></title>
      <description><![CDATA[Na het vertrek van station Amsterdam-Zuid spreekt een treinbegeleider onze coupé toe. Staande in het gangpad vertelt hij over een klasje conducteurs in opleiding dat tot Venlo vier keer langs zal komen. Ze zullen folders en koffie  gaan uitdelen. Ze zijn te herkennen aan hun NS-uniformen. Aan het slot vraagt hij in het Nederlands „of er hier nog mensen zijn die deze informatie in het Engels nodig hebben?” Hij kijkt rond, constateert „ook hier niemand” en beent de coupé uit. „What was that?” hoor ik een man vragen.]]></description>
      <guid>https://www.nrc.nl/nieuws/2022/12/06/what-was-that-a4150491</guid>
      <pubDate>Tue, 6 Dec 2022 00:00:00 +00:00</pubDate>
    </item>
    <item>
      <title><![CDATA[Vleesloos]]></title>
      <description><![CDATA[Met man en zoon bevind ik me in het plaatselijke eetcafé. We eten thuis vegetarisch, maar hier staat bar weinig vleesloos op de kaart. Ik bestel een saté. „Goede keus mevrouw”, zegt de serveerster, terwijl ze noteert. Mijn man bestelt carpaccio: „Ook een heel goede keus”, zegt ze. Mijn zoon, veel consequenter dan zijn ouders, bestelt de vegetarische burger. Ze herhaalt terwijl ze opschrijft: „En een vegetarische burger.”]]></description>
      <guid>https://www.nrc.nl/nieuws/2022/12/05/vleesloos-a4150394</guid>
      <pubDate>Mon, 5 Dec 2022 00:00:00 +00:00</pubDate>
    </item>
  </channel>
</rss>
