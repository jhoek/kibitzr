<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Herstelstappen]]></title>
      <description><![CDATA[De fysiotherapeut komt bij mij aan huis nadat ik een knieoperatie heb gehad. Hij is tevreden. Het lopen gaat al goed. We gaan nu werken aan het versterken van de kracht in het geopereerde been. We spreken over wat ik op dit moment wel en niet kan. Ik vertel hem dat ik de afgelopen week gemiddeld 4.800 stappen per dag heb gezet, met een uitschieter naar 7.300. Out of the blue vraagt de fysio: „Waar kom je vandaan?” Ik antwoord: „Oorspronkelijk uit Den Haag.” Waarop hij schaterlachend zegt: „Ik bedoelde: van hoeveel stappen vóór de operatie?” ]]></description>
      <guid>https://nrc.nl/nieuws/2024/01/10/herstelstappen-a4186461</guid>
      <pubDate>Wed, 10 Jan 2024 06:43:51 +00:00</pubDate>
    </item>
    <item>
      <title><![CDATA[De Action]]></title>
      <description><![CDATA[Met een van de twee logerende kleinzoons (9) gaan mijn man en ik een van de kerststallen bekijken die ook vandaag nog in mijn woonplaats Sibbe staan. Sibbe is de enige plek in Nederland waar nog mergel uit de grond wordt gehaald en alle figuren van de kerststal die wij nu bewonderen zijn kunstig gebeeldhouwd uit deze unieke natuursteen. „Heel knap gemaakt”, vindt kleinzoon. Maar naar de paddenstoeltjes en andere versierselen die het beschermende glas omlijsten wijzend zegt hij met de blik van een kenner: „Dat kun je gewoon bij de Action halen.” ]]></description>
      <guid>https://nrc.nl/nieuws/2024/01/09/de-action-a4186325</guid>
      <pubDate>Tue, 9 Jan 2024 06:43:51 +00:00</pubDate>
    </item>
    <item>
      <title><![CDATA[Verschijnsel]]></title>
      <description><![CDATA[Donderdag 4 januari 2024, in de trein van Enschede naar Den Haag. Halverwege Amersfoort-Utrecht komt de zon achter de wolken vandaan. Direct aansluitend volgt een mededeling van de conducteur. „Beste reizigers, graag attendeer ik u op een bijzonder verschijnsel links in de rijrichting van de trein. Daar ziet u de ster van ons zonnestelsel, de zon, die op een unieke wijze plots zichtbaar is geworden. Neemt u vooral de kans waar om dit voor Nederland bijzondere moment in u op te nemen.” ]]></description>
      <guid>https://nrc.nl/nieuws/2024/01/08/verschijnsel-a4186218</guid>
      <pubDate>Mon, 8 Jan 2024 06:43:51 +00:00</pubDate>
    </item>
    <item>
      <title><![CDATA[Hemel]]></title>
      <description><![CDATA[We moeten onze kleinkinderen ophalen van het recentelijk geheel vernieuwde NS-station in Breda. We zijn veel te vroeg en rijden de garage in. Via de elektronische ingang komen we niet in de garage maar in een donkere tunnel die met drempels ons steeds verder naar boven duwt. Opeens is er volop licht. Mijn 84-jarige echtgenoot aan het stuur zegt met een diepe zucht: „Oh gelukkig, ik dacht even dat ik naar de hemel reed.” ]]></description>
      <guid>https://nrc.nl/nieuws/2024/01/06/hemel-a4186147</guid>
      <pubDate>Sat, 6 Jan 2024 06:43:51 +00:00</pubDate>
    </item>
    <item>
      <title><![CDATA[Het knopje]]></title>
      <description><![CDATA[In het museum waar ik werk mogen kinderen na het doen van de speurtocht een speeltje uitzoeken. Nadat ze van haar moeder een tikje tegen haar bovenarm kreeg, bedankte een meisje mij. „Daar zit het dankjewel knopje” zei de moeder met een knipoog. ]]></description>
      <guid>https://nrc.nl/nieuws/2024/01/05/het-knopje-a4186020</guid>
      <pubDate>Fri, 5 Jan 2024 06:43:52 +00:00</pubDate>
    </item>
    <item>
      <title><![CDATA[Broodje speciaal]]></title>
      <description><![CDATA[Op Oudejaarsdag eten we een broodje in een Amsterdamse broodjeszaak. Zo één met veel te luid, veel te bijdehand pratende vrouwen achter de toonbank. De man naast me vraagt een broodje tartaar, en mag er ook een eitje op. „Zoiets heet hier al 75 jaar een broodje speciaal” is het snibbige antwoord – en of er ook mayonaise op moet. „Zo speciaal hoeft het nou ook weer niet,” antwoordt de man. ]]></description>
      <guid>https://nrc.nl/nieuws/2024/01/04/broodje-speciaal-a4185918</guid>
      <pubDate>Thu, 4 Jan 2024 06:43:52 +00:00</pubDate>
    </item>
    <item>
      <title><![CDATA[Krachtige wens]]></title>
      <description><![CDATA[Veel heil en zegen mogen wij elkaar als noorderlingen deze dagen graag toewensen. Het is mij gisteren ook toegevallen. Wanneer aan zo’n begroeting echter knijpkracht wordt bijgezet door een meer dan forse agrariër, mag ik hopen dat een voorspoedig herstel deel uitmaakt van de bezwering. Ben ontwaakt met een dikke rechter hand die ik in ieder geval vandaag niet meer zal kunnen gebruiken. ]]></description>
      <guid>https://nrc.nl/nieuws/2024/01/03/krachtige-wens-a4185787</guid>
      <pubDate>Wed, 3 Jan 2024 06:43:52 +00:00</pubDate>
    </item>
    <item>
      <title><![CDATA[Nieuwjaarsdag]]></title>
      <description><![CDATA[Halverwege Nieuwjaarsdag stort mijn zoon (14) zich naast mij op de bank. Moe van Oudjaar dat hij bij een vriend heeft gevierd. „Het is alweer januari, dat betekent dat je over vijf weken jarig bent. Ga maar vast nadenken over cadeautjes”, zeg ik enthousiast. Hij antwoordt: „Ik wil een auto en een file, maar het moet wel een Ferrari zijn. En anders wil ik andere ouders.” Ik ben getuige van een puberkater, zonder alcohol. ]]></description>
      <guid>https://nrc.nl/nieuws/2024/01/02/nieuwjaarsdag-a4185683</guid>
      <pubDate>Tue, 2 Jan 2024 06:43:52 +00:00</pubDate>
    </item>
    <item>
      <title><![CDATA[Romantiek]]></title>
      <description><![CDATA[Op wintersport wisselen we tijdens het diner met een aantal dames van gedachten over de romantische inborst van onze partners. Jos scoort niet al te veel punten, niet bij zijn vrouw Wiesje en na haar verhalen ook niet bij ons. Later die avond zitten we met het hele gezelschap aan lange tafels in het lokale gemeenschapshuis. Jos is inmiddels op de hoogte van zijn evaluatie en als de rozenverkoper langskomt pikt hij mijn subtiele hints verbazingwekkend snel op. Hij rekent een roos af en geeft deze aan zijn buurvrouw met de woorden: „Wiesje zit daar, geef jij ’m even door?” ]]></description>
      <guid>https://nrc.nl/nieuws/2023/12/30/romantiek-a4185601</guid>
      <pubDate>Sat, 30 Dec 2023 06:43:53 +00:00</pubDate>
    </item>
    <item>
      <title><![CDATA[Vakantie]]></title>
      <description><![CDATA[De laatste schoolweek van 2023. Ook de laatste bijles van dit jaar in het buurthuis van de stadswijk waar voornamelijk praktiserende moslims wonen. Ik wens de leerlingen een fijne kerstvakantie. Een leerling uit groep acht wenst ook de leerkracht een fijne vakantie: „Dus hebben we straks twee weken geen school. En ook twee weken geen bijles! Wat houd ik toch van christenen, meester. Zoveel vrije dagen!” ]]></description>
      <guid>https://nrc.nl/nieuws/2023/12/29/vakantie-a4185492</guid>
      <pubDate>Fri, 29 Dec 2023 06:43:53 +00:00</pubDate>
    </item>
  </channel>
</rss>
