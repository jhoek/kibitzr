<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Geluidsoverlast]]></title>
      <description><![CDATA[Harde radiomuziek schalt mij tegemoet in de wachtkamer van de huisarts. Als slechthorende verbaas ik mij hierover totdat ik op een prikbord de tekst lees:  ‘I.v.m de gehorigheid van de wachtkamer en de assistentenkamer zal het volume van de radio harder aanstaan dan wat u gewend bent. Dit om uw privacy beter te kunnen waarborgen.’ Lezers zijn de auteurs van deze rubriek.  Een Ikje is een persoonlijke ervaring of anekdote in maximaal 120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/06/geluidsoverlast-a4107511</guid>
      <pubDate>Wed, 6 Apr 2022 00:00:00 +00:00</pubDate>
    </item>
    <item>
      <title><![CDATA[Dankbaar]]></title>
      <description><![CDATA[Ik neem me al een tijd voor om niet meer elk gesprek af te sluiten met: „Hee, dankjewel, hè!”. Vooral op mijn werk lukt dat maar matig. Regelmatig bedank ik op die manier collega’s die eigenlijk mij belden met een vraag of een verzoek.  Op weg naar kantoor rijdt er in een smal straatje een auto over mijn voet heen. Nadat ik geconstateerd heb dat hij waarschijnlijk niet gebroken is en gegevens heb uitgewisseld met de chauffeur, fiets ik weg en roep ik: „Hee, dankjewel, hè!”.  „Ja uh, graag gedaan”, hoor ik hem nog net zeggen.  Lezers zijn de auteurs van  deze rubriek. Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/05/dankbaar-a4107373</guid>
      <pubDate>Tue, 5 Apr 2022 00:00:00 +00:00</pubDate>
    </item>
    <item>
      <title><![CDATA[Loterij]]></title>
      <description><![CDATA[Onlangs overleed mijn echtgenoot in Thailand. De schoonmaaksters  van ons  gebouw  vroegen mij hoe oud ‘papa’ was geworden. Ik zei 92. Daarna bleken zij allemaal een loterijticket met nummer 92 gekocht te hebben. Sommigen   kozen voor de nummerplaat van de ambulance waarin mijn echtgenoot werd vervoerd: 334. De dag van de trekking was daar en iedereen had prijs. De kist ging nog éénmaal open voor een laatste afscheid. Ook de meisjes keken  in de kist, naar het nummer  op de enkel van mijn man, aangebracht door het forensisch lab. Dat nummer kochten ze voor de volgende loterij.  Niemand had prijs. Lezers zijn de auteurs van deze rubriek.  Een Ikje is een persoonlijke ervaring of anekdote in maximaal 120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/04/loterij-a4106827</guid>
      <pubDate>Mon, 4 Apr 2022 00:00:00 +00:00</pubDate>
    </item>
    <item>
      <title><![CDATA[Veeleisende echtgenoot]]></title>
      <description><![CDATA[Al jaren heb ik in mijn atelier dames die wekelijks keramiek komen maken.  Ondertussen zijn ze, net als ikzelf, ouder geworden. Kwalen en kleinkinderen van henzelf en van hun echtgenoten worden besproken en ze steunen elkaar in moeilijke tijden.  Een van de vrouwen heeft een veeleisende man, die liever niet heeft dat ze weggaat van huis. Toch komt ze elke week. Ze zegt dan tegen hem: „Ik moet vandaag weer naar de opvang.”]]></description>
      <guid>https://www.nrc.nl/nieuws/2022/04/02/veeleisende-echtgenoot-a4106537</guid>
      <pubDate>Sat, 2 Apr 2022 00:00:00 +00:00</pubDate>
    </item>
    <item>
      <title><![CDATA[De wilde tuin]]></title>
      <description><![CDATA[Met man en dochter (18) zit ik  in de tuin. „Waar is jouw verwilderde stuk tuin eigenlijk?”, vraag ik aan mijn echtgenoot. Hij gaf zich op voor  het project van  NRC  om een vierkante meter tuin te laten verwilderen. En ontving per post vier paaltjes om het stuk te markeren. „Ja”, zegt mijn dochter. „Dat vroeg ik me ook af. Waar staan die paaltjes nou?”  „Ik heb ze eruit gerukt”, zegt hij. „Ik doe niet meer mee.” „Hoezo niet?”, vragen wij. „De hele tijd had je het erover. Dat je graag mee wilde doen.” „Te veel werk”, zegt hij. „Je moet steeds van alles invullen.” „En daarom”, zegt mijn dochter, „wordt het niks met mij. Dat komt door jou.”]]></description>
      <guid>https://www.nrc.nl/nieuws/2022/04/01/de-wilde-tuin-a4105978</guid>
      <pubDate>Fri, 1 Apr 2022 00:00:00 +00:00</pubDate>
    </item>
    <item>
      <title><![CDATA[Hoofd]]></title>
      <description><![CDATA[De 24-jarige SGP’er Mathijs van der Tang is tegen vrouwen in de politiek, lees ik in  NRC . Zoals Jezus het hoofd is van alle christenen, zo is de man het hoofd van de vrouw, meent hij.  Met een glimlach denk ik aan mijn katholieke jeugd. Wij meiden zeiden al: de man is het hoofd, de vrouw is het nekje. Als het nekje draait, draait het hoofd mee. Zo zij het. ]]></description>
      <guid>https://www.nrc.nl/nieuws/2022/03/31/hoofd-a4105841</guid>
      <pubDate>Thu, 31 Mar 2022 00:00:00 +00:00</pubDate>
    </item>
    <item>
      <title><![CDATA[Evangelie]]></title>
      <description><![CDATA[Eerste dag zonder mondkapjes. In de trein luister ik naar een gesprek tussen twee  christelijke meisjes over  vriendjes: „Nee, zeg ik,  dat gaat hem niet worden, zo’n ander evangelie!! Toen wilde hij zich laten overdopen!”  „Waar dan?” „Gewoon in de Maas! Tegenover slot Loevestein, dat paadje in, weet je wel!” Ik mis mijn mondkapje…]]></description>
      <guid>https://www.nrc.nl/nieuws/2022/03/30/evangelie-a4105650</guid>
      <pubDate>Wed, 30 Mar 2022 00:00:00 +00:00</pubDate>
    </item>
    <item>
      <title><![CDATA[Weddenschap]]></title>
      <description><![CDATA[In de zaterdagkrant valt mijn oog op een boek uit 2012:  Zelf problemen maken . Meteen wil ik het hebben, maar het kost ruim 20 euro. Gelukkig win ik nog diezelfde middag een weddenschap met mijn man die ervan overtuigd is dat ik niet zonder trapje het keukenraam kan wassen. Ik bel meteen de boekhandel. De verkoopster zegt, bij het horen van de titel: „Heb je daar een boek voor nodig?”]]></description>
      <guid>https://www.nrc.nl/nieuws/2022/03/29/weddenschap-a4105509</guid>
      <pubDate>Tue, 29 Mar 2022 00:00:00 +00:00</pubDate>
    </item>
    <item>
      <title><![CDATA[Mannenkrant]]></title>
      <description><![CDATA[ Eindelijk. Na een lange ochtend met vier zieke kids: ik zit. En ik lees de krant, even, drie minuten in het zonnetje. Over genderidentiteit. Interessant. Dochterlief van vier stapt de kamer binnen. „Je leest de krant. Eigenlijk doet pappa dat altijd.” Ze kijkt me onderzoekend aan, met koortsige ogen. „Mamma, dat is voor mannen.” Caroline van Halem]]></description>
      <guid>https://www.nrc.nl/nieuws/2022/03/28/trashwalker-a4105411</guid>
      <pubDate>Mon, 28 Mar 2022 00:00:00 +00:00</pubDate>
    </item>
    <item>
      <title><![CDATA[Vervelend]]></title>
      <description><![CDATA[Ik sta op de stoep voor  een Albert Heijn filiaal met mijn collectebus voor Amnesty International.  Al snel komt  een medewerkster me vragen of ik toestemming heb  van het hoofdkantoor. Ik zeg  dat dat niet nodig is, dit is immers de openbare weg. Even later verschijnt de manager die zegt dat de klanten collectanten  vervelend vinden. Op dat moment stopt een vrouw die net uit de winkel komt een biljet van twintig euro  in mijn bus. Dat is het lekkere van Albert Heijn.]]></description>
      <guid>https://www.nrc.nl/nieuws/2022/03/26/vervelend-a4105290</guid>
      <pubDate>Sat, 26 Mar 2022 00:00:00 +00:00</pubDate>
    </item>
  </channel>
</rss>
