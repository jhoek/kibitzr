<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Kraanvogels]]></title>
      <description><![CDATA[We zijn in Müritz Nationalpark, een groot natuurpark in Noord-Oost Duitsland. Rond zonsondergang verzamelen zich duizenden kraanvogels  voor de nacht. Met luid getrompetter kondigen de zwermen kraanvogels zich aan en mijn man en ik raken niet uitgekeken op dit spektakel. In het donker lopen we terug naar ons hotel. Mijn man maakt een praatje met de ober. Hij  vertelt dat mensen van heinde en ver naar hier komen. „Voor die prachtige kraanvogels natuurlijk” zegt mijn man. „ Nein, für unsere Wildgulasch. ” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/12/kraanvogels-a4144802</guid>
      <pubDate>Wed, 12 Oct 2022 00:00:00 +00:00</pubDate>
    </item>
    <item>
      <title><![CDATA[Asociaal]]></title>
      <description><![CDATA[Na een dramatisch ongeluk  kwam het besluit tot euthanasie. Hij was jong en geliefd. Het afscheid is ontroerend mooi. Na afloop, alleen in mijn auto, komt de ontlading. Schaamteloos huil ik  en twee lagen waterproof mascara belanden op mijn wangen. Ik sta asociaal geparkeerd, half op de stoep in de buurt van de begraafplaats. Dan wordt er op het raam geklopt door een politieagent. Snel veeg ik mijn ogen droog en open het raam. De agent:  „Oh, sorry, mevrouw. Gecondoleerd. Huilt u maar door, hoor.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/11/asociaal-a4144695</guid>
      <pubDate>Tue, 11 Oct 2022 00:00:00 +00:00</pubDate>
    </item>
    <item>
      <title><![CDATA[Zonder]]></title>
      <description><![CDATA[Onze taalklas wordt onverwacht  verplaatst naar een andere school van een ander schoolbestuur en samengevoegd met de Oekraïneklas  en met twaalf Syrische kinderen die al maanden zonder onderwijs in de tijdelijke opvang in onze stad zitten. Geen docent, geen onderwijsassistent, nog geen materiaal, wel wat geld, maar geen verdere ondersteuning van gemeente, schoolbesturen of directie, geen vraag of we dit op ons willen nemen. Over drie weken starten we. Voor die ongelooflijk veerkrachtige kinderen. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/10/zonder-a4144602</guid>
      <pubDate>Mon, 10 Oct 2022 00:00:00 +00:00</pubDate>
    </item>
    <item>
      <title><![CDATA[Jongens]]></title>
      <description><![CDATA[Ik ben in Artis en vang een gesprek op van een groepje jongens van een jaar of 15. De ene schampert: „Ik had deze tijd ook kunnen gebruiken voor mijn Duo werkstuk.” Waarop een ander zegt: „Ja man, maar olifanten!” De andere jongens knikken instemmend.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/08/jongens-a4144502</guid>
      <pubDate>Sat, 8 Oct 2022 00:00:00 +00:00</pubDate>
    </item>
    <item>
      <title><![CDATA[Tip]]></title>
      <description><![CDATA[Maandagochtend in de trein. Drie scholieren kijken vooruit.  Meisje 1: „Iedereen is zenuwachtig voor een presentatie dus het geeft helemaal niks als je je tekst vergeet.” Meisje 2: „Maar je krijgt allemaal tips en tops, dat is dan wel kut.” Meisje 1: „Nee joh, ik kan bij de meesten alleen maar tops bedenken.” Jongen: „Nou,  je geeft eerst een paar tops, en dan zeg je als tip dat ze daarvan gewoon nog meer moeten doen. Dus elke top is eigenlijk ook een tip.”   Zo kreeg ik managementtraining in het geven van feedback. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/07/tip-a4144387</guid>
      <pubDate>Fri, 7 Oct 2022 00:00:00 +00:00</pubDate>
    </item>
    <item>
      <title><![CDATA[Chocolademelk]]></title>
      <description><![CDATA[Mijn broer en ik hadden weer ruzie met moeder en het besluit stond vast: weglopen! We pakten ons van geperst karton gemaakte rode koffertje met sokken, onderbroek en  Donald Duck  en begonnen aan ons avontuur. Onze sloppenwijk in Gorinchem had maar één weg naar de buitenwereld en die liep langs onze tante, de zus van mijn moeder en die was natuurlijk al gebeld. Toen we voorbij haar huis  liepen, riep ze: „Hé, willen jullie een kop warme chocolademelk?”  ’s Avonds sliepen we in ons eigen bed. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/06/chocolademelk-a4144259</guid>
      <pubDate>Thu, 6 Oct 2022 00:00:00 +00:00</pubDate>
    </item>
    <item>
      <title><![CDATA[Puur]]></title>
      <description><![CDATA[Ik doe  mijn wekelijkse boodschappen. Terwijl ik mijn winkelwagen pak zie ik twee  imponerende agenten gehaast de winkel ingaan. Ik aarzel even of het wel veilig is, maar binnen zie ik ze al niet meer. Terwijl ik gehurkt de appelstroop met het hoogste ijzergehalte zoek, vang ik een gesprek op tussen twee mannen naast me: „Nee, niet weer muisjes. Ik wil nu hagelslag. Dan mag jij kiezen: melk of puur.” Het wordt puur voor de agenten. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/05/puur-a4144091</guid>
      <pubDate>Wed, 5 Oct 2022 00:00:00 +00:00</pubDate>
    </item>
    <item>
      <title><![CDATA[Overkant]]></title>
      <description><![CDATA[In schaamteloos lycra stuur ik mijn racefiets het veer bij Lith op. De schipper komt  het tolgeld innen. Ik heb honger en vraag hem waar in het dorpje de bakker zit. Hij wijst recht vooruit het dorp in en zegt: „Daar ergens zit een bakker.” Ik meen me van eerder te herinneren dat de bakker echter meer zuidwaarts zat en vraag door. „Bedoelt u daar links van het plein?” De veerman haalt verontschuldigend zijn schouders op en zegt: „Dat weet ik niet. Ik kom nooit aan de overkant.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/04/overkant-a4143968</guid>
      <pubDate>Tue, 4 Oct 2022 00:00:00 +00:00</pubDate>
    </item>
    <item>
      <title><![CDATA[Gezellig]]></title>
      <description><![CDATA[ Quinten, een leerling uit havo 5, vraagt of ik een tip heb voor zijn leeslijst. Ik lees de achterflaptekst voor van   Een verhaal uit de stad Damsko  van  Hassan Bahara.  „Kader Zeroual is zeventien en zit in de vierde klas havo van het HVZ. Sinds een aantal maanden maakt hij problemen: hij verzuimt lessen op school, hangt blowend rond met zijn vrienden, krijgt ruzie met zijn chef in de supermarkt en heeft regelmatig woorden met zijn vriendin Louazna.”  Quinten knikt: „Dat klinkt als een gezellig boek, meneer, die neem ik.”   Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/03/gezellig-a4143862</guid>
      <pubDate>Mon, 3 Oct 2022 00:00:00 +00:00</pubDate>
    </item>
    <item>
      <title><![CDATA[Geslacht]]></title>
      <description><![CDATA[De discussie over de Transgenderwet, onder andere over de vermelding van het geslacht in het paspoort, deed  mij denken aan een aantal decennia geleden. Ik werkte in een kleine landelijke gemeente. De  slager diende bij de gemeente te melden als hij een dier voor menselijke consumptie slachtte. Soms vond er ook een zogenaamde huisslachting plaats bij een boer die een varken hield voor eigen consumptie. Toen een boer de aanvraag voor een paspoort moest invullen, antwoordde hij bij de vraag ‘geslacht’ met:   „Voor de Kerst een varken.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/01/geslacht-a4143771</guid>
      <pubDate>Sat, 1 Oct 2022 00:00:00 +00:00</pubDate>
    </item>
  </channel>
</rss>
