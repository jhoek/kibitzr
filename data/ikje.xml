<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Tofu-gerecht]]></title>
      <description><![CDATA[Bij een Chinees restaurant sta ik in de rij om af te halen. Voor me zit een andere klant een beetje vervelend te doen, hij praat luid en maakt ietwat botte opmerkingen. Als ik een vegetarisch tofu-gerecht bestel, richt hij zich tot mij. „Ben je vegetarisch?” vraagt hij op licht agressieve toon. Nu gaan we het krijgen, denk ik, en ik zet me schrap voor wat komen gaat. „... Goed van je!” ]]></description>
      <guid>https://nrc.nl/nieuws/2025/06/12/tofu-gerecht-a4896550</guid>
      <pubDate>Thu, 12 Jun 2025 06:49:23 +0000</pubDate>
    </item>
    <item>
      <title><![CDATA[Iets belangrijks]]></title>
      <description><![CDATA[Ik zat op de bank en hoorde mijn moeder bellen met iemand. Iets over een afspraak die ze niet kon verzetten. „Kan echt niet”, zei ze. „Mijn zoon heeft iets op school, iets belangrijks.” Waarna ik verbaasd vanuit de kamer riep: „Wat dan?” Even stilte. Toen hoorde ik haar zeggen: „Geen idee, maar ik verzin wel iets.” ]]></description>
      <guid>https://nrc.nl/nieuws/2025/06/11/iets-belangrijks-a4896378</guid>
      <pubDate>Wed, 11 Jun 2025 06:49:23 +0000</pubDate>
    </item>
    <item>
      <title><![CDATA[50+]]></title>
      <description><![CDATA[Ik loop samen met mijn echtgenote en dochtertje van 8 op het strand in Kijkduin. Voor ons lopen twee wat oudere heren met elkaar te praten. We horen de één met een moeizaam gezicht tegen de ander zeggen: „Als je boven de 50 bent en je wordt op een dag wakker zonder ergens pijn te voelen.... dan ben je dood!” ]]></description>
      <guid>https://nrc.nl/nieuws/2025/06/10/50-a4896262</guid>
      <pubDate>Tue, 10 Jun 2025 06:49:23 +0000</pubDate>
    </item>
    <item>
      <title><![CDATA[Hoezo duur?]]></title>
      <description><![CDATA[In het gezondheidscentrum waar ik werk wordt de wachtruimte gedeeld met de apotheek. Het is er vaak druk en de cliënten zijn niet altijd tevreden. Er wordt gemopperd over medicatie die niet leverbaar is en vaak ook over de hoogte van de eigen bijdrage. Ik ben dus wel wat gewend maar ga toch even kijken als ik de hardhorende dame aan wie ik net antibiotica heb voorgeschreven aan de balie heel hard en langdurig hoor roepen: „Duur? Duur? Hoezo duur? Waarom is het nu duur?” De apotheker herhaalt het nog een keer, nu ook op luide toon: „Mevrouw, het is een kuur!” ]]></description>
      <guid>https://nrc.nl/nieuws/2025/06/07/hoezo-duur-a4896142</guid>
      <pubDate>Sat, 7 Jun 2025 06:49:24 +0000</pubDate>
    </item>
    <item>
      <title><![CDATA[Huttenbouwset]]></title>
      <description><![CDATA[„Is dat wel zo’n goed idee voor een kinderfeestje?”, vroeg mijn vrouw nog, terwijl ik de bestelling op de website afrondde. „Doe niet zo flauw”, zei ik, „de kinderen zullen deze doe-het-zelf-huttenbouwset geweldig vinden. Lees dit: dit systeem bevordert de creativiteit, het ruimtelijk inzicht, sociale vaardigheden en zowel de grove als de fijne motoriek. Wat kan hier mee misgaan?” De ogen van de kinderen lichtten inderdaad op toen ze de doos met 180 stokken en andere netjes gerangschikte onderdelen openden. „Wapens!”, schreeuwden ze in koor. ]]></description>
      <guid>https://nrc.nl/nieuws/2025/06/06/huttenbouwset-a4895993</guid>
      <pubDate>Fri, 6 Jun 2025 06:49:24 +0000</pubDate>
    </item>
    <item>
      <title><![CDATA[Broekenvet]]></title>
      <description><![CDATA[Begin jaren 90 werkte ik bij een fietsenwinkel. Op een zaterdag stond ik alleen achter de toonbank toen een vriendelijke heer om broekenvet vroeg. Dat vermindert bij wielrennen de wrijving en houdt de huid koel. Destijds onbekend met de materie verkocht ik de man een pot. Een week later kwam hij sportief uitleggen hoe hij in de wasbak van het dichtstbijzijnde tankstation zijn noten geruime tijd had gehangen om de korte tocht terug te kunnen aanvaarden. Ik bleek hem een flinke pot tijgerbalsem te hebben verkocht. ]]></description>
      <guid>https://nrc.nl/nieuws/2025/06/05/broekenvet-a4895834</guid>
      <pubDate>Thu, 5 Jun 2025 06:49:24 +0000</pubDate>
    </item>
    <item>
      <title><![CDATA[Idee 415]]></title>
      <description><![CDATA[Dinsdag 3 juni. Ik draag mijn favoriete T-shirt, met als opdruk een zin uit Idee 415 van Multatuli: ‘Niemand weet het, en zy die beweren het te weten, zyn ‘t onderling niet eens.’ Halverwege de ochtend - ik had het politieke nieuws nog niet meegekregen - word ik aangesproken door een voorbijganger: „Mevrouw, hoe kon u nu weten, toen u vanmorgen uw T-shirt aantrok, dat het kabinet vandaag zou vallen?” ]]></description>
      <guid>https://nrc.nl/nieuws/2025/06/04/idee-415-a4895649</guid>
      <pubDate>Wed, 4 Jun 2025 06:49:25 +0000</pubDate>
    </item>
    <item>
      <title><![CDATA[Moestuin]]></title>
      <description><![CDATA[Een dagje Pampus. Het fort maakt indruk, maar er is nog veel meer leuks te beleven. Bij de moestuin luister ik naar de uitleg die wordt gegeven aan wat kinderen. „Eerst maak je een kweekpotje met een stukje krant en deze houten pottenpers. Je wikkelt een strook om het houtje en drukt het stevig aan. Dan roer je kleikorrels en tuinaarde door elkaar, mengt het met wat waterkerszaad en kneedt alles tot een balletje.” De kinderen knikken en de mevrouw wijst opzij: „Daar staan de spullen. Iemand nog vragen?” Eén jongen steekt zijn vinger op: „Wat is een krant?” ]]></description>
      <guid>https://nrc.nl/nieuws/2025/06/03/moestuin-a4895479</guid>
      <pubDate>Tue, 3 Jun 2025 06:49:25 +0000</pubDate>
    </item>
    <item>
      <title><![CDATA[Krabbel]]></title>
      <description><![CDATA[Na een lezing van Rosita Steenbeek sta ik in de rij voor een krabbel in haar nieuwste boek. Voor mij is eerst ene Gert ‘streepje’ Jan aan de beurt, daarna een mevrouw die een apparaatje in leren hoes en gouden stift tevoorschijn haalt. „Ik heb al drie gesigneerde boeken van u”, zegt ze, „dus nu is mijn e-reader aan de beurt.” ]]></description>
      <guid>https://nrc.nl/nieuws/2025/06/02/krabbel-a4895334</guid>
      <pubDate>Mon, 2 Jun 2025 06:49:25 +0000</pubDate>
    </item>
    <item>
      <title><![CDATA[Moed inspreken]]></title>
      <description><![CDATA[Mijn dochter en partner zijn met ons kleinkind Sophie (6) aan het zeilen op de Mooie Nel. Sophie kan al bijna zelfstandig zwemmen en het plan is dat zij op die zonnige dag het water in zal gaan. Bij nader inzien blijkt de watertemperatuur aan de koude kant en het plan wordt gewijzigd: mijn schoonzoon gaat eerst. Zodoende zegt mijn dochter tegen Sophie: „Spreek papa maar moed in.” Waarop Sophie zegt: „Papa, je moet erin van mama!” ]]></description>
      <guid>https://nrc.nl/nieuws/2025/05/31/moed-inspreken-a4895174</guid>
      <pubDate>Sat, 31 May 2025 06:49:26 +0000</pubDate>
    </item>
  </channel>
</rss>
