<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Keurig]]></title>
      <description><![CDATA[Een vriendin had de merkwaardige gewoonte een boek dat zij cadeau kreeg uit te pakken of het een godsgeschenk betrof. Met een speciaal mesje sneed ze voorzichtig de verpakking los en tilde het boek eruit als een baby uit de baarmoeder. Daarna ging de verpakking onaangetast in een la. Ik beschouwde dit ritueel als een onschuldige gewoonte zoals we er allemaal wel een paar hebben. Tot ik op een verjaardag mijn eigen boek terugkreeg, keurig in de oorspronkelijke verpakking. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/20/keurig-a4157518</guid>
      <pubDate>Mon, 20 Feb 2023 06:45:00 +00:00</pubDate>
    </item>
    <item>
      <title><![CDATA[Tanden]]></title>
      <description><![CDATA[In de ambulance voelde ik scherpe randjes als ik met mijn tong over mijn gebit schraapte . „Je kaak is gebroken”, zei de spoedeisendehulparts.  Ik vroeg of het goed zou komen met mijn tanden. „Dan moet je niet dronken op de scooter stappen.” Hij gaf me een aai over mijn schouder. „De liefde,” stamelde ik, „hij is bang voor houden van. Ik nu ook.”  Ik belde hem, hij nam niet op.  Mijn tanden waren na een week gemaakt.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/18/tanden-a4157457</guid>
      <pubDate>Sat, 18 Feb 2023 06:45:01 +00:00</pubDate>
    </item>
    <item>
      <title><![CDATA[Jeuk]]></title>
      <description><![CDATA[De trein  zit door een storing  op het spoor extra vol. We staan in het gangpad dus lekker warm en knus dicht op elkaar. Twee studentes bespreken hardop de dingen van het leven: verbroken liefdes en de beste crèmes voor moderne huidproblemen. „Bij ons in het huis is het al drie keer rondgegaan. Bij mij jeukt het ook nog. Dan ben ik nog besmettelijk, toch?” Dan horen we wat het probleem is: schurft. De man naast mij schuift toch nog maar een stukje verder mijn kant op. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/17/jeuk-a4157343</guid>
      <pubDate>Fri, 17 Feb 2023 06:45:01 +00:00</pubDate>
    </item>
    <item>
      <title><![CDATA[Prittstift]]></title>
      <description><![CDATA[Het is de eerste Valentijnsdag nadat mijn relatie recent is stukgelopen. Als ik het klaslokaal binnenloop waar ik het komende uur theaterles zal geven, geeft één van de leerlingen mij een knutselwerkje van een roze hart: „Voor jou, juf.” Als de kinderen na de les uitgelaten naar buiten stormen, krijg ik een sms van een vriendin om te vragen hoe mijn dag is. Ik stuur haar terug dat ik me red, dat mijn valentijn dit jaar 6 is, een bril draagt met onbreekbare voetjes en zojuist de helft van zijn prittstift heeft opgegeten.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/16/prittstift-a4157232</guid>
      <pubDate>Thu, 16 Feb 2023 06:45:01 +00:00</pubDate>
    </item>
    <item>
      <title><![CDATA[Gedachten]]></title>
      <description><![CDATA[Er is een nieuwe deelnemer bij de yogales. Na afloop drinken we thee en vraagt ze: „Hebben jullie nou bij die eindontspanning echt helemaal geen gedachten meer?” Ik zeg dat ik vaak genoeg denk aan wat ik eens zal gaan eten, of wat het volgende is dat ik ga doen. De nieuwe vrouw naast me lijkt opgelucht. „Ik dacht al dat ik de enige was,” zegt ze. Maar twee mensen in de hoek sperren hun ogen wijd, in shock. Hoe durven we? De ene zegt: „Nou, ik ben dan echt alleen maar in mijn lichaam, hoor.” De ander: „Ja, dat denk ik ook.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/15/gedachten-a4157095</guid>
      <pubDate>Wed, 15 Feb 2023 06:45:02 +00:00</pubDate>
    </item>
    <item>
      <title><![CDATA[Rood]]></title>
      <description><![CDATA[„U bent toch mevrouw Offereins?” Het is al heel lang geleden dat ik hem in de brugklas had. Het jongetje is een man geworden. Ik herken hem niet direct. Als ik oud-leerlingen tegenkom, heb ik altijd wat reserve. Hoe zijn hun herinneringen aan mijn lessen? Konden we destijds een beetje met elkaar overweg? „Bovenaan mijn proefwerkblaadje tekende ik altijd een hartje en als ik het terugkreeg, had u dat hartje met rood ingekleurd.”  Na al die jaren zijn we dat allebei nooit vergeten. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/14/rood-a4156987</guid>
      <pubDate>Tue, 14 Feb 2023 06:45:02 +00:00</pubDate>
    </item>
    <item>
      <title><![CDATA[Wachten]]></title>
      <description><![CDATA[Op zaterdag hadden we met ons literaire gezelschap afgesproken bij het Chinese restaurant New Season op de Warmoesstraat 39 in Amsterdam. Dit is het adres waar Joost van den Vondel in de 17de eeuw zijn zijden-kousen-winkel had. Tien jaar eerder had ik daar gegeten met Ko, een van de leden, en hem op de foto gezet voor het restaurant. De avond voor de afspraak, vrijdagavond, zond ik deze tien jaar oude foto via WhatsApp aan het gezelschap. Ko antwoordde: „Komen jullie nog?”    Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/13/wachten-a4156910</guid>
      <pubDate>Mon, 13 Feb 2023 06:45:02 +00:00</pubDate>
    </item>
    <item>
      <title><![CDATA[Kostuums]]></title>
      <description><![CDATA[Tijdens de jaarlijkse controle op de poli condoleer ik haar met het overlijden van haar echtgenoot. Hij kwam enkele maanden geleden vrij plotseling uit de tijd. Ze maakt een montere indruk. Haar rotsvaste geloof is haar tot grote steun, vertelt ze. Ze voegt eraan toe: „Ik laat zijn kostuums ook gewoon in de kast hangen, tot de wederopstanding.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/11/kostuums-a4156850</guid>
      <pubDate>Sat, 11 Feb 2023 06:45:03 +00:00</pubDate>
    </item>
    <item>
      <title><![CDATA[Afbluffen]]></title>
      <description><![CDATA[Mijn neefje van negen is gefascineerd door  getallen. Op zijn verjaardag raken we in een ingewikkeld gesprek over de betekenis van cijfers achter de komma. Omdat mijn koffie koud dreigt te worden, probeer ik hem af te bluffen en zeg: „Nog een paar jaartjes, dan leer je over het getal pi.” „Dat weet ik al, dat gaat over cirkels”, zegt hij tot mijn  verbazing.  Ik zeg: „Dat getal is heel bijzonder, want het heeft oneindig veel cijfers achter de komma.” Hij corrigeert me: „Dat weten we nog niet, want ze hebben het laatste cijfer nog niet ontdekt.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/10/afbluffen-a4156712</guid>
      <pubDate>Fri, 10 Feb 2023 06:45:03 +00:00</pubDate>
    </item>
    <item>
      <title><![CDATA[Raar]]></title>
      <description><![CDATA[We zijn met de familie op bezoek bij ons 17-jarige nichtje dat een seizoen skilerares is in Oostenrijk. Op zaterdagavond vertelt ze dat ze  die avond normaal gesproken met alle skileraren naar een bepaalde après-ski bar gaat. Wij hebben ook wel zin in après-skiën.  Haar ouders mogen zich  onder geen beding in de bar vertonen. Veel te gênant.  Maar wij, haar oom en tante, mogen wel een biertje komen drinken. Net wanneer wij tevreden willen constateren dat wij wel cool genoeg zijn, zegt  ze:  „Een rare oom en tante kan iedereen overkomen.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/09/raar-a4156595</guid>
      <pubDate>Thu, 9 Feb 2023 06:45:04 +00:00</pubDate>
    </item>
  </channel>
</rss>
