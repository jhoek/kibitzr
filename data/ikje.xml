<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Toneel]]></title>
      <description><![CDATA[Carré. Het Europa Trio onder leiding van Lisa Ferschtman wordt ingeleid door Jacob Derwig. Maar zijn inleiding wordt  een ego-trip, daarna goochelend met grote begrippen vrede, verbinding en ‘onze’ cultuur. Het worden tirades; hij zet Joden weg. Het is velen te heftig, mensen verlaten de zaal. Het trio loopt ook weg  (applaus). Derwig gaat door naar een einde dat dit alles acceptabel zal maken. Dan ovationeel applaus voor het trio en voor Derwig. Naast mij klapt een mij onbekende vrouw. Ze is overrompeld: „Is dit echt?”  „Ja”, zeg ik, „dit is écht toneel.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/09/toneel-a4164132</guid>
      <pubDate>Tue, 9 May 2023 06:43:44 +00:00</pubDate>
    </item>
    <item>
      <title><![CDATA[Koffieautomaat]]></title>
      <description><![CDATA[De werkdag is nog maar net begonnen als op alle verdiepingen van het Rijkskantoor Rijnstraat 8 het alarm begint te loeien. Via de intercom wordt ons opgedragen het gebouw onmiddellijk te verlaten via de noodtrappen. Brand, een bommelding, een ontruimingsoefening? Niemand die het weet. Twintig minuten later staan er ondanks het meireces zo’n tweeduizend rijksambtenaren op straat. Een Hagenees die voorbij fietst, remt wat af en roept: „Is jullie koffieautomaat kapot?”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/08/koffieautomaat-a4164034</guid>
      <pubDate>Mon, 8 May 2023 06:43:44 +00:00</pubDate>
    </item>
    <item>
      <title><![CDATA[Ree]]></title>
      <description><![CDATA[Ergens in de jaren 70, zondagmiddag in een  Amsterdams café.  Ik zat aan een  tafel voor het raam te  kijken naar  twee jongemannen die schaakten. Niveau ‘kroegschaak’, kon ik als  beginnend clubschaker  vaststellen. Een vriendelijke  heer, in wie ik  Hans Ree herkende, kwam tegenover mij zitten met een kop soep. Schakers kijken altijd mee als er geschaakt wordt, dus hij ook. Een paar minuten later was het partijtje klaar. De winnaar wendde zich uitnodigend tot Hans Ree: „Hé vogel, potje schaken?” Ree bedankte beleefd voor de eer. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/06/ree-a4163924</guid>
      <pubDate>Sat, 6 May 2023 06:43:44 +00:00</pubDate>
    </item>
    <item>
      <title><![CDATA[Dienstbevel]]></title>
      <description><![CDATA[Het is 1980. Als dienstplichtig onderofficier ben ik ingekwartierd in de kazerne Seedorf. Aan het einde van de dag drink ik met een dienstmaat een biertje. Hij was  die dag commandant van de wacht. Naast de Nederlandse vlag moest hij ter ere van het bezoek van een Duitse generaal ook de Duitse vlag hijsen. Per ongeluk hing die  vlag echter  ondersteboven. Volgens de generaal was  de vlag daardoor onteerd. Het bezoek eiste dat de vlag ter plekke werd verbrand. Mijn maatje had nog nooit met zoveel plezier een dienstbevel uitgevoerd. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/05/dienstbevel-a4163809</guid>
      <pubDate>Fri, 5 May 2023 06:43:45 +00:00</pubDate>
    </item>
    <item>
      <title><![CDATA[Bombardement]]></title>
      <description><![CDATA[Elke keer als ik over de brug rij en in een flits de stad zie, dan moet ik er aan denken. Aan mijn vader die in het Witte Huis gelegerd was. Aan de vader van mijn vrouw, die bij het Maasstation lag.  Aan die iconische foto van de brandende stad. Grote, zwarte rookpluimen die duidden op een verschrikkelijk verhaal. Het zijn al die hoge torens die mij daaraan nu herinneren. Elke keer weer. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/04/bombardement-a4163698</guid>
      <pubDate>Thu, 4 May 2023 06:43:45 +00:00</pubDate>
    </item>
    <item>
      <title><![CDATA[Herinneren]]></title>
      <description><![CDATA[Een week na dato vroeg ik mijn opa naar het feest dat hij en oma hadden gegeven ter viering van hun 65-jarige huwelijk. Hij had moeite zich te herinneren hoe de dag was verlopen.  Familieleden schoten te hulp en wezen hem erop dat die dag ongeveer zeventien kilo stamppot is gegeten (met soep vooraf) en de burgemeester op bezoek was geweest met een felicitatie. Opa wist het weer: „Het was een onvergetelijke dag.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/03/herinneren-a4163569</guid>
      <pubDate>Wed, 3 May 2023 06:43:45 +00:00</pubDate>
    </item>
    <item>
      <title><![CDATA[Rotterdammert]]></title>
      <description><![CDATA[Gisteren vroeg iemand waar ik vandaan kom. Automatisch antwoordde ik dat mijn ouders in Turkije zijn geboren. Maar het voelde ineens best gek dat ik de vraag niet gewoon beantwoordde.  Hij keek ook verbaasd en benadrukte dat hij wilde weten  waar ik zélf vandaan kom.  „Ik? Ik ben geboren en getogen Rotterdammert.”  „Oh, bijzonder. Ik hoor toch echt een zachte g. Vandaar dat ik het vroeg.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/02/rotterdammert-a4163465</guid>
      <pubDate>Tue, 2 May 2023 06:43:45 +00:00</pubDate>
    </item>
    <item>
      <title><![CDATA[Taart]]></title>
      <description><![CDATA[„Waarom neem je nou geen havermelk?” De moeder kijkt haar jonge puber verstoord aan. Ik zit in een café naast een tafeltje waar net een gezin is neergestreken. De jongen  is zwijgend verdiept in zijn telefoon. „Leg je de telefoon even weg?” probeert ze. Vader komt nu ook aan tafel:  „Ik heb de taart van de dag besteld.” De vrouw kijkt op. „Welke taart is dat?” Er valt weer een stilte. „Geen idee.” „Nou ja!” zegt de vrouw. Ze kijkt haar man niet begrijpend aan. „Misschien zit daar wel vlees in,” klinkt vanachter de mobiele telefoon. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/01/taart-a4163383</guid>
      <pubDate>Mon, 1 May 2023 06:43:46 +00:00</pubDate>
    </item>
    <item>
      <title><![CDATA[Knop en ik]]></title>
      <description><![CDATA[Ik kon met Knop omgaan. Het cassettedeck:  druk op PLAY en je hoort sja-la-la-la. De kleuren-tv:  druk op AAN en Martin Brozius rent zich rot. Als puber begrijp ik de CD: druk op PLAY. Met één druk op Knop doet de wereld precies wat je wil. Vanaf de jaren 90 gaan Ik en Knop niet zo goed. Mijn scriptie verdwijnt als ik ENTER druk en opbakbroodjes worden beton omdat de magnetron 27 onbegrijpelijke Knoppen kent. Ik druk op het designer-logo van de kruimeldief, omdat ik denk dat-ie dan aan gaat. Kon ik maar gewoon de hoorn van de haak gooien.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/29/knop-en-ik-a4163330</guid>
      <pubDate>Sat, 29 Apr 2023 06:43:46 +00:00</pubDate>
    </item>
    <item>
      <title><![CDATA[Paal en perk]]></title>
      <description><![CDATA[Op weg naar mijn werk fiets ik langs verschillende bushokjes. In één ervan nodigt een grote poster me uit om toch vooral een gokje te wagen. Sinds een paar jaar worden we overspoeld door gokreclames. Gelukkig werkt de overheid aan wetgeving om hier paal en perk aan te stellen. Ik fiets door. In de volgende abri hangt een poster voor de aanstaande ‘Koningsdagtrekking’. Van de Staatsloterij.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/28/paal-en-perk-a4163224</guid>
      <pubDate>Fri, 28 Apr 2023 06:43:46 +00:00</pubDate>
    </item>
  </channel>
</rss>
