<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Mollen]]></title>
      <description><![CDATA[Laatst een week opgepast op de boerderij van vrienden. Zij gingen op vakantie en wij waren aan het oppassen, op de schapen, de varkens en de kippen. Helemaal biologisch, de varkens wroeten in de modder. De tweede dag spoten de buurboeren gif op hun weilanden en een dag later kwamen er allemaal molshopen in ons gras. We belden onze vrienden. „Oh, dat is elk jaar, alle mollen vluchten dan naar ons, laat ze maar lekker, wij zijn hun vluchtheuveltje.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/16/mollen-a4148342</guid>
      <pubDate>Wed, 16 Nov 2022 00:00:00 +00:00</pubDate>
    </item>
    <item>
      <title><![CDATA[Rituelen]]></title>
      <description><![CDATA[Dagje uit op de Veluwe. We treffen een groep jachthoornblazers bij het bezoekerscentrum. De blazers leggen geduldig aan het publiek de rituelen bij de jacht uit. Dat het geluid van de jachthoorn een laatste eer voor het wild is, en dat ieder dier een geluid heeft. Ze laten een paar dieren horen.  „Welk dier wilt u nu horen”, is de vraag aan het publiek. Antwoord volgt meteen: „De wolf.” „Die hebben we niet”, zegt de woordvoerder van de jachthoornblazers. Na een korte stilte: „Nog niet.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/15/rituelen-a4148222</guid>
      <pubDate>Tue, 15 Nov 2022 00:00:00 +00:00</pubDate>
    </item>
    <item>
      <title><![CDATA[Hoogbegaafd]]></title>
      <description><![CDATA[Een hoogbegaafde leerling in groep acht maakt zich niet geliefd bij zijn klasgenoten. Hij weet alles veel sneller en beter en laat dat goed merken. Wanneer hij even alleen in het lokaal is, zeg ik hem dat het niet nodig is om zijn kennis zo te ventileren. Ik weet toch wel dat hij knap is en alles weet. Je moet maar wat bescheidener doen. Onmiddellijk kwam zijn antwoord: „Juf, bescheidenheid is verkapte hoogmoed.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/14/hoogbegaafd-a4148127</guid>
      <pubDate>Mon, 14 Nov 2022 00:00:00 +00:00</pubDate>
    </item>
    <item>
      <title><![CDATA[Economendag ]]></title>
      <description><![CDATA[Tijdens de Tinbergen-lezing ‘ The Heterogeneous Human Quest for Fairness and Equality ’ door professor Ernst Fehr (University of Zurich), maakte ik enkele foto’s van zijn presentaties met mijn smartphone, die overigens netjes op stil stond. Maar door wat onhandig gemanoeuvreer klonk juist op het moment dat Fehr even pauzeerde, net toen hij duidelijk had gemaakt dat in tegenstelling tot wat veel economen denken de meeste mensen niet zelfzuchtig zijn, uit mijn smartphone: „Wikipedia zegt hierover...”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/12/economendag-a4148047</guid>
      <pubDate>Sat, 12 Nov 2022 00:00:00 +00:00</pubDate>
    </item>
    <item>
      <title><![CDATA[Bier]]></title>
      <description><![CDATA[Uitgelaten beland ik met een aantal collega’s in een café waar eigen bier wordt gebrouwen.  ‘Gerrit de Struikrover’, ‘PIPA Paleiskwartier’ en ‘Boze Griet’ gaan gretig over de toonbank: sterke bieren maar dat deert ons niet. Bij sluitingstijd worden we verzocht te betalen. Wachtend op het pinapparaat doe ik een greep in de glazen snoeppot op de toog. „Hmmm, droge snoepjes hebben jullie zeg. Of komt dat door het bier?”, krijg ik nog net over mijn lippen. „Mevrouw, normaliter geven we die aan honden. De pepermuntjes staan ernaast en zijn voor de mensch.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/11/bier-a4147935</guid>
      <pubDate>Fri, 11 Nov 2022 00:00:00 +00:00</pubDate>
    </item>
    <item>
      <title><![CDATA[Zegt u  maar jij ]]></title>
      <description><![CDATA[We zijn weer op dansles gegaan.  De muziek is beter en het dansen veel leuker dan we ons herinnerden. Inmiddels zitten we ruim boven de gemiddelde leeftijd en dat viel op toen ik aan de bar met u werd aangesproken. „Zeg maar jij hoor, anders voel ik me zo oud”, zei ik.  Daarop kwam een onverwachte reactie.  „Dat doe ik liever niet, want dan voel ík me oud.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/10/zegt-u-maar-jij-a4147825</guid>
      <pubDate>Thu, 10 Nov 2022 00:00:00 +00:00</pubDate>
    </item>
    <item>
      <title><![CDATA[Vogelgeluiden]]></title>
      <description><![CDATA[Elke dag loop ik met mijn hond in het bos. In deze tijd van het jaar is de natuur prachtig, alle kleuren en geuren van het bos, de vogels en de paddestoelen. Wat me opvalt is dat veel jonge mensen hun hond al kijkend op hun telefoon uitlaten. Geen oog voor de mooie omgeving. Als mijn hond gaat spelen met de hond van een jongen die onafgebroken op zijn telefoon kijkt staan we zwijgend naast elkaar. Ik hoor vogelgeluiden uit zijn telefoon komen. Als ik vraag wat hij kijkt zegt hij zonder op te kijken: „Oh, een natuurserie.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/09/vogelgeluiden-a4147612</guid>
      <pubDate>Wed, 9 Nov 2022 00:00:00 +00:00</pubDate>
    </item>
    <item>
      <title><![CDATA[Spartaans]]></title>
      <description><![CDATA[Mijn vriendin en haar man slaan zich spartaans en principevast door de energiecrisis: de thermostaat niet hoger dan 17 en over elke stoelleuning een kleurig wollen dekentje voor de gasten. En jezelf  wassen, ach, dat kan net zo goed met een ouderwets washandje en een stukje zeep. Sterker nog, ’s morgens wakker worden met rode wangen van het plenzen met ijskoud water: ze zouden niet anders meer wíllen. Maar na een paar wijntjes bij het eten pakt mijn vriendin haar mans arm en vraagt: „Mag ik voor mijn verjaardag in bad?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/08/spartaans-a4147509</guid>
      <pubDate>Tue, 8 Nov 2022 00:00:00 +00:00</pubDate>
    </item>
    <item>
      <title><![CDATA[Translate]]></title>
      <description><![CDATA[Als tandarts maak ik graag gebruik van Google Translate wanneer ik een patiënt in de stoel heb wiens taal ik niet machtig ben. Zo ook bij de behandeling van een mevrouw uit Oekraïne met kiespijn. Ik gebruik Google Translate, zij een Oekraïense variant. Als ik na het zetten van de verdoving wil kijken of die goed werkt, door op de kies te blazen, laat ze mij haar telefoon zien. Ik  lees: „Als je blaast voelt het nog sensueel.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/07/translate-a4147419</guid>
      <pubDate>Mon, 7 Nov 2022 00:00:00 +00:00</pubDate>
    </item>
    <item>
      <title><![CDATA[Poef]]></title>
      <description><![CDATA[Vorige week zaterdag was ik met een gast in het pierementenmuseum in Utrecht. Ik was wat grieperig en bleef op een grote poef zitten terwijl mijn gast meeging met de tour en verder rondkeek. Ik was zo moe dat ik even op mijn rug ging liggen toen er bijna niemand meer in die ruimte was. Een bezoeker kwam naar me toe, keek even zorgvuldig en vroeg toen: „Bent u vastgelijmd?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/05/poef-a4147348</guid>
      <pubDate>Sat, 5 Nov 2022 00:00:00 +00:00</pubDate>
    </item>
  </channel>
</rss>
