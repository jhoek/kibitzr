<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Decorstuk]]></title>
      <description><![CDATA[Zodra de bel gaat en onze drie dochters binnenstormen, ben ik plots geen vader meer, maar decorstuk. De jassen vliegen over de stoel, er klinkt gelach, gekakel, en voor ik het weet vormen vrouw en dochters een heilige kring van woorden, plannen en verhalen. Af en toe probeer ik een grapje te maken of een mening te geven, maar die verdwijnt als een druppel in de oceaan. Toch vind ik het mooi om te zien: dat warme samenzijn, dat eindeloze geklets. Alleen zegt mijn vrouw, als ze weer weg zijn: „Je was vandaag wel stil.” ]]></description>
      <guid>https://nrc.nl/nieuws/2025/08/14/decorstuk-a4902928</guid>
      <pubDate>Thu, 14 Aug 2025 06:50:24 +0000</pubDate>
    </item>
    <item>
      <title><![CDATA[Pianospel]]></title>
      <description><![CDATA[Over een tijdje ga ik pianospelen voor bewoners van een zorginstelling. Om te oefenen, ga ik af en toe naar het lokale ziekenhuis waar in de hal een piano staat en speel ik onder andere Chopin. Na afloop komt er een moeder met in een kinderwagen een baby van ruim een half jaar naar mij toe en zegt: „Mevrouw, mijn zoon en ik hebben genoten van uw pianospel en hebben er samen op gedanst.” Hierna loopt ze langzaam bij me weg en hoor ik haar liefdevol tegen haar zoon zeggen: „Ja, jongen vanaf nu moeten we het weer met ‘Ik Zag Twee Beren’ doen.” ]]></description>
      <guid>https://nrc.nl/nieuws/2025/08/13/pianospel-a4902804</guid>
      <pubDate>Wed, 13 Aug 2025 06:50:24 +0000</pubDate>
    </item>
    <item>
      <title><![CDATA[De grote dag]]></title>
      <description><![CDATA[Tijdens een lang weekend Parijs heeft onze oudste zoon zijn vriendin ten huwelijk gevraagd. Aankomende zomer is het zover, dus nog tijd genoeg. Enkele weken later willen wij traditiegetrouw onze trouwdag vieren met een etentje. Het lijkt me leuk om mijn schoondochter bij die gelegenheid een zogenaamde ‘weddingplanner’ (kalender met tips en tricks voor de grote dag) te geven. Ik pols dus bij de zoon of ze zoiets al heeft. Zijn reactie is veelzeggend: „Mam, toen we thuiskwamen lag dat ding in de brievenbus. Inmiddels staat-ie al helemaal vol!” ]]></description>
      <guid>https://nrc.nl/nieuws/2025/08/12/de-grote-dag-a4902710</guid>
      <pubDate>Tue, 12 Aug 2025 06:50:24 +0000</pubDate>
    </item>
    <item>
      <title><![CDATA[Uitvaartkosten]]></title>
      <description><![CDATA[Ik (50) verblijf een weekje bij mijn ouders thuis. Ze zijn al op leeftijd en mijn man en ik gaan helpen met allerlei klusjes in en om het huis. Op een avond kijken we samen het NOS journaal. Het eerste item gaat over de enorm gestegen kosten van uitvaarten de laatste jaren. Een uitvaart is in de afgelopen 10 jaar 40 procent duurder geworden. Een gemiddelde begrafenis of crematie kost nu ongeveer 10.000 euro, meldt de nieuwslezer. Waarop mijn vader (89) hardop reageert: „Nou, dan verrek ik het gewoon om dood te gaan!” ]]></description>
      <guid>https://nrc.nl/nieuws/2025/08/11/uitvaartkosten-a4902628</guid>
      <pubDate>Mon, 11 Aug 2025 06:50:24 +0000</pubDate>
    </item>
    <item>
      <title><![CDATA[Tieneranekdote]]></title>
      <description><![CDATA[Een paar weken geleden zijn we met onze twee tieners verhuisd naar Californië. In de weken voor ze naar de highschool gaan, hebben we veel gesprekken gevoerd over jong zijn in Nederland en in Amerika, onder meer over het middelengebruik van jongeren. „Bij mij in de klas zat een doorgesnoven jongen die ook cocaïne dealde”, vertelde mijn oudste vrolijk. „Hij wilde heel graag bij defensie werken. Na zijn examen meldde hij zich aan en werd dus afgewezen...” Hij was even stil. Ik knikte begrijpend, net als zijn vader en zusje. Maar hij vervolgde: „...vanwege zijn pinda-allergie.” ]]></description>
      <guid>https://nrc.nl/nieuws/2025/08/09/tieneranecdote-a4902555</guid>
      <pubDate>Sat, 9 Aug 2025 06:50:25 +0000</pubDate>
    </item>
    <item>
      <title><![CDATA[Goudkleurig drama]]></title>
      <description><![CDATA[Tijdens mijn wekelijks rondje rennen door het park vind ik een goudkleurige ring. Ik ben trots op mijn vondst, maar vind het tegelijkertijd ook verdrietig voor de verliezer. Ik stop hem snel in mijn zak om straks, met bril, beter te kunnen bekijken. Eenmaal thuis zie ik dat het een ander soort drama betreft. Ergens in Playmobil-land is een koning(in) ontkroond. ]]></description>
      <guid>https://nrc.nl/nieuws/2025/08/08/goudkleurig-drama-a4902439</guid>
      <pubDate>Fri, 8 Aug 2025 06:50:25 +0000</pubDate>
    </item>
    <item>
      <title><![CDATA[Kringloopwinkel]]></title>
      <description><![CDATA[Met mijn oude printer onder de arm kom ik bij de kringloopwinkel. Voor mij een vader met twee tienermeisjes. Lange zwarte jurken, zwarte make-up, piercings in lip, neus en wenkbrauw. Ze overhandigen volle plastic tassen aan de medewerker. „Wat zit erin?”, vraagt hij. „Knuffels”, antwoordt een van de meisjes bedeesd. De man neemt de tassen onbewogen aan: „Uitgeknuffeld?” ]]></description>
      <guid>https://nrc.nl/nieuws/2025/08/07/kringloopwinkel-a4902324</guid>
      <pubDate>Thu, 7 Aug 2025 06:50:25 +0000</pubDate>
    </item>
    <item>
      <title><![CDATA[Inruilen]]></title>
      <description><![CDATA[Met een prachtige groene vaas in mijn armen wandel ik in ’s-Hertogenbosch de winkel vol handgemaakt keramiek binnen. Met een brede glimlach word ik ontvangen door de leuke jonge dame die hem de dag ervoor aan mij had verkocht. Met enige schaamte in mijn stem zeg ik: „Het is echt niet te geloven, maar mijn vrouw vond hem helemaal niet mooi, heel erg lelijk eigenlijk…” Ze aanschouwt de vaas, kijkt me vervolgens geruststellend aan en zegt: „Dat is helemaal geen probleem, u kunt uw vrouw toch gewoon inruilen.” ]]></description>
      <guid>https://nrc.nl/nieuws/2025/08/06/inruilen-a4902219</guid>
      <pubDate>Wed, 6 Aug 2025 06:50:25 +0000</pubDate>
    </item>
    <item>
      <title><![CDATA[Hondengesprek]]></title>
      <description><![CDATA[Op het dek van de veerboot naar Vlieland vraagt een klein meisje of ze de hond van een vrouw mag aaien. Ze zegt dat ze thuis ook twee honden hebben en dat ze dus weet hoe het moet. Het mag, en al aaiend ontspint zich een gesprekje. Zij is vijf, de hond is vier en het is een labradoodle. De vrouw vraagt aan het kind wat voor honden zij heeft. Het meisje denkt diep na, fronst haar voorhoofd en zegt dan heel serieus: „De ene weet ik niet, maar de andere is een coronahond.” ]]></description>
      <guid>https://nrc.nl/nieuws/2025/08/05/hondengesprek-a4902124</guid>
      <pubDate>Tue, 5 Aug 2025 06:50:25 +0000</pubDate>
    </item>
    <item>
      <title><![CDATA[Wegwijzing]]></title>
      <description><![CDATA[Aan het eind van de afgelegen gang met artsenkamers is de kamer die ik deel met collega-onderzoekers. We vinden inloop gezellig, dus hebben de deur vaak open staan. Een ouder echtpaar, met de afspraakbrief in de hand, maakt hier gebruik van. Ik bekijk hun brief en geef toe dat de weg niet duidelijk aangegeven is. Na hen de juiste richting te hebben gewezen, stelt de man zijn vrouw liefdevol gerust: „Geen zorgen, de wegwijzing blijft vandaag het enige wat niet klopt.” Arm in arm lopen ze verder naar de afdeling cardiologie. ]]></description>
      <guid>https://nrc.nl/nieuws/2025/08/04/wegwijzing-a4902035</guid>
      <pubDate>Mon, 4 Aug 2025 06:50:26 +0000</pubDate>
    </item>
  </channel>
</rss>
