<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Vakantiepech]]></title>
      <description><![CDATA[Ik zat in de meivakantie veel binnen op mijn telefoon. Mijn moeder werd er gek van en zei: „Alexandra ga eens wat doen.” Dus appte ik een vriendin „zullen we morgen gaan snowboarden in Snowplanet?” Het snowboarden de volgende dag ging supergoed. Tot ik viel en hard op mijn pols terechtkwam. Ik belde mij vader. Die zei dat we naar het ziekenhuis moesten. Daar maakten ze een röntgenfoto en vertelden me dat mijn pols gebroken was en drie weken in het gips moest. Daar zat ik met mijn gegipste arm en dacht: „Had ik beter binnen kunnen blijven.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/04/vakantiepech-a4176101</guid>
      <pubDate>Wed, 4 Oct 2023 06:43:39 +00:00</pubDate>
    </item>
    <item>
      <title><![CDATA[Moeder in tuin]]></title>
      <description><![CDATA[Zaterdagochtend, het nieuws scannen aan de keukentafel. „Dan woont je moeder ineens in je tuin, wat doet dat met je?”, kopt de NOS-app. Steeds meer gemeenten staan toe dat inwoners een ‘premantelzorgwoning’ bouwen op hun kavel valt te lezen. Moeders in een tuinhuisje, ik probeer me een voorstelling te maken en informeer mijn vrouw over deze trend. Ze antwoordt snel en stellig: „Not in my backyard!”. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/03/moeder-in-tuin-a4175984</guid>
      <pubDate>Tue, 3 Oct 2023 06:43:39 +00:00</pubDate>
    </item>
    <item>
      <title><![CDATA[Pakketje]]></title>
      <description><![CDATA[„Uw pakket wordt tussen 8:00 - 17:00 bezorgd”, staat in dreigende vette letters op mijn scherm. Mijn vriend heeft wat besteld. Ik vervloek hem dat ik op mijn vrije dag  zo vroeg moet opstaan, en de hele dag alert zijn voor een pakketje dat ook pas om 16:59 bezorgd kan worden. Dag pyjamadag. Eind van de middag gaat de bel, luid en urgent als een gastoeter. Ik negeer de belofte aan mezelf om nooit open te doen met ongewassen haar, in badjas. Mijn vrijheid is in zicht. Ik doe open en de bezorger zegt: „Kan ik bij u een pakketje voor de buren afleveren?” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/02/pakketje-a4175914</guid>
      <pubDate>Mon, 2 Oct 2023 06:43:39 +00:00</pubDate>
    </item>
    <item>
      <title><![CDATA[INFLATIE]]></title>
      <description><![CDATA[Dat de prijzen alsmaar stijgen is ook tot de jongste generatie doorgedrongen, blijkt wel.  Kleindochter van bijna drie is dol op een stuk ontbijtkoek bij oma, liefst met zoveel mogelijk boter. Maar deze dag eet ze maar de helft, tot mijn verbazing.  Op mijn vraag waarom ze de ontbijtkoek niet opeet antwoordt ze: „Ik vind het een beetje duur geworden.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/30/inflatie-a4175865</guid>
      <pubDate>Sat, 30 Sep 2023 06:43:40 +00:00</pubDate>
    </item>
    <item>
      <title><![CDATA[Op tijd]]></title>
      <description><![CDATA[Mijn ouders hebben een vlucht naar Taiwan geboekt voor een zomervakantie met het hele gezin. Leuk. Dan is het zover. „De vlucht is morgenochtend om 07.00 uur, dus snel naar bed nadat je je koffers hebt ingepakt!” zegt mijn moeder. Snel inpakken en naar bed. Ik lig nog lang klaarwakker. Dan schrik ik wakker. „Snel! De taxi is er al! We komen te laat!”  schreeuwt mijn vader. We zijn om 06.00 uur op het vliegveld, gelukkig nog op tijd. „Oeps…” zegt mama dan, „mijn telefoon stond per ongeluk al op de Taiwanese tijd, de vlucht is eigenlijk pas morgen. Sorry jongens!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/29/op-tijd-a4175739</guid>
      <pubDate>Fri, 29 Sep 2023 06:43:40 +00:00</pubDate>
    </item>
    <item>
      <title><![CDATA[Jonge griet]]></title>
      <description><![CDATA[Met mijn paard aan de hand, kom ik een man met fiets en hond tegen op een niet al te breed pad. Of mijn paard bang van honden is? Ze is nog jong en moet nog veel leren, is mijn antwoord. De man begint een praatje: laatst stond hier op het weiland een jonge griet met een paard te steigeren en hoog dat dat ging!  Dat was pas sport!  Of dat paard dezelfde kleur had als mijn paard, vroeg ik nog voor de zekerheid. Dat klopte. Mijn dag weer helemaal goed. Klaartje Jansen (61 jaar) Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/28/jonge-griet-a4175638</guid>
      <pubDate>Thu, 28 Sep 2023 06:43:40 +00:00</pubDate>
    </item>
    <item>
      <title><![CDATA[Terschelling ]]></title>
      <description><![CDATA[Mijn vader wil op de boot naar Terschelling dat ik niet langer op mijn telefoon kijk. In plaats daarvan moet ik meegenieten hoe hij met mijn zusjes van vijf en acht Het grote imitatiespel doet.   Na minutenlang luisteren naar die onzin, wil ik mijn telefoon weer pakken.  Boze blik van mijn vader. Ik besluit nog één keertje te luisteren naar het spel. Mijn vader vraagt aan de jongste: „Kan jij een tiener nadoen?”  „Ja hoor”, zegt ze. En ze vraagt: „Mag ik mijn telefoon?”,  terwijl ze mijn stem nadoet.  Yanick van Schuppen, 13 jaar Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/27/terschelling-a4175518</guid>
      <pubDate>Wed, 27 Sep 2023 06:43:41 +00:00</pubDate>
    </item>
    <item>
      <title><![CDATA[Goed doel]]></title>
      <description><![CDATA[De bel gaat. Aan de deur staat een jongen van een jaar of 6, met zijn moeder. Hij heeft een boekje van de Grote Clubactie bij zich. „Ach wat schattig”, denk ik, „hij gaat op zijn vrije zaterdag op pad voor een goed doel”. Max houdt een gloedvol betoog over de Nederlandse Ninja Academie, die met de opbrengst mooie kostuums wil kopen. Hij streeft ernaar vandaag 50 loten te verkopen. Ik vraag waarom precies 50. „Omdat ik dan een tegoedbon van 10 euro krijg van bol.com.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/26/goed-doel-a4175418</guid>
      <pubDate>Tue, 26 Sep 2023 06:43:41 +00:00</pubDate>
    </item>
    <item>
      <title><![CDATA[Mobiele rem]]></title>
      <description><![CDATA[Tijdens een fietstochtje bij ons in de buurt kwamen we achter een gezin te fietsen. Zo’n vijftig meter daarvoor fietste een jongetje van een jaar of acht. Klaarblijkelijk hun zoontje want hij werd voortdurend gemaand om terug te komen. Gezien zijn opvallend boze blik leek hij dat niet van plan. Hij versnelde juist en raakte steeds meer uit het zicht. Ik vroeg me af hoe de vader zijn zoon kon laten stoppen. Het antwoord kwam sneller dan gedacht. „Laurens, kom terug, je hebt geen telefoontje bij je!” Ton Oudshoorn Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/25/mobiele-rem-a4175318</guid>
      <pubDate>Mon, 25 Sep 2023 06:43:41 +00:00</pubDate>
    </item>
    <item>
      <title><![CDATA[Kantine-snoep]]></title>
      <description><![CDATA[Een keer in de maand sta ik achter de bar in de plaatselijke voetbalkantine. Het is zaterdagochtend en er staat een doos vol gesponsorde zakjes snoeptomaatjes om uit te delen. Dan stormen de mini-pupillen met rode hoofden binnen voor de gebruikelijke beloning: limonade en een koekje. En deze keer ook een zakje. Gretig graaien ze de zakjes uit mijn handen. Een van de kinderen bekijkt het zakje en hij vraagt wat het zijn. Ik zeg: „Snoeptomaatjes.” Meteen ritst hij het zakje open en propt zijn mond vol. En zegt dan boos: „Ze smaken helemaal niet naar snoep!” Esther Tros Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/23/kantine-snoep-a4175253</guid>
      <pubDate>Sat, 23 Sep 2023 06:43:41 +00:00</pubDate>
    </item>
  </channel>
</rss>
