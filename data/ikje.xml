<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Zweden]]></title>
      <description><![CDATA[Deze zomer zijn we verhuisd naar Zweden voor meer rust en ruimte. Tijdens een wandeling in het bos van onze buren voel ik ineens aandrang. Overtuigd dat ik alleen ben hurk ik om mijn behoefte te doen. Opgelucht vervolg ik mijn boswandeling. Na een paar minuten valt mijn oog op een geel bordje: ‘Wildcamera actief. Neem contact op met de eigenaar om te controleren of u op beeld staat.’ Komende vrijdag zijn we uitgenodigd voor een dinertje met alle buren. Ik vraag me af of mijn Zweeds goed genoeg is om te merken of ze mijn ‘ontspannen’ wandeling bespreken. ]]></description>
      <guid>https://nrc.nl/nieuws/2023/11/18/zweden-a4181283</guid>
      <pubDate>Sat, 18 Nov 2023 06:43:40 +00:00</pubDate>
    </item>
    <item>
      <title><![CDATA[Knipoog]]></title>
      <description><![CDATA[Ik woon al een aantal jaar in het buitenland. Hoewel ik ooit niet kon wachten om Nederland te verlaten, merk ik dat ik steeds vaker blij verrast ben om ‘landgenoten’ tegen te komen in ‘mijn’ stukje buitenland. Zie ik een Nederlands kenteken, hoor ik iemand Nederlands praten, dan glimlach, knipoog, of zwaai ik altijd even, als een klein teken van herkenning. Zo ook naar de man met de AH-tas, die zich daarop zichtbaar afvraagt wat mijn knipoog naar zijn plastic tas betekent, terwijl ik me net te laat realiseer dat ik in Nederland op visite ben. ]]></description>
      <guid>https://nrc.nl/nieuws/2023/11/17/knipoog-a4181155</guid>
      <pubDate>Fri, 17 Nov 2023 06:43:40 +00:00</pubDate>
    </item>
    <item>
      <title><![CDATA[Winterprikken]]></title>
      <description><![CDATA[De huisarts had de wintervaccinaties gepland op een onmogelijke dag. Vandaar dat ik online via een portaal een nieuwe afspraak moest maken. Er was nu geen rij, maar ik werd geroepen in een kamertje. Ik zwaaide met mijn beide oproepbrieven en zei dat ik ook de pneumokok moest krijgen. De assistente schrok. „Dat moet tegelijk,” zei ze en ging een collega halen. De dames gingen ieder aan een kant van me staan; de linker had de griepprik, de rechter de pneumokok. In koor zeiden ze: één... twee... drie!… en prikten tegelijk. ]]></description>
      <guid>https://nrc.nl/nieuws/2023/11/16/winterprikken-a4181027</guid>
      <pubDate>Thu, 16 Nov 2023 06:43:40 +00:00</pubDate>
    </item>
    <item>
      <title><![CDATA[Sinterklaasjournaal]]></title>
      <description><![CDATA[Achterop de fiets, op weg naar voetbal. De negenjarige zit zoals zo vaak vol met vragen. „Papa, geloof jij nog in Sinterklaas?” Mijn gemompel gaat verloren in de tegenwind. Hijzelf weet het zeker: „Ik wel, maar het Sinterklaasjournaal, daar geloof ik niet meer in.” ]]></description>
      <guid>https://nrc.nl/nieuws/2023/11/15/sinterklaasjournaal-a4180880</guid>
      <pubDate>Wed, 15 Nov 2023 06:43:40 +00:00</pubDate>
    </item>
    <item>
      <title><![CDATA[Een goede zaak]]></title>
      <description><![CDATA[Ik had met de klimaatmars meegelopen en vond dat ik na afloop best een lekkere, warme kroket verdiende. Bijna thuis stapte ik daarom in mijn buurt, Amsterdam Oost, een mij onbekende snackbar binnen en deed mijn bestelling. Het was niet druk, en dat beaamden de twee mannen achter de toonbank. Ik opperde dat dat waarschijnlijk te maken had met de klimaatmars die die middag in het centrum van Amsterdam was gehouden. Ze reageerden wat vaag en niet-begrijpend. Daarom zei ik nog maar voor de duidelijkheid: „Een goede zaak!”. „Dank u,” reageerde er een. ]]></description>
      <guid>https://nrc.nl/nieuws/2023/11/14/een-goede-zaak-a4180751</guid>
      <pubDate>Tue, 14 Nov 2023 06:43:41 +00:00</pubDate>
    </item>
    <item>
      <title><![CDATA[Generatie dingetje]]></title>
      <description><![CDATA[Een jongen van negen jaar zegt: „Ik zag iemand met een papieren vape.” Broer, je bedoelt een sigaret. ]]></description>
      <guid>https://nrc.nl/nieuws/2023/11/13/generatie-dingetje-a4180595</guid>
      <pubDate>Mon, 13 Nov 2023 06:43:41 +00:00</pubDate>
    </item>
    <item>
      <title><![CDATA[Jong geleerd]]></title>
      <description><![CDATA[We hebben twee kinderen van drie en vijf jaar oud. ’s Ochtends is het vaak haasten en zoeken naar alle spullen die we nodig hebben. We hebben een strak schema, de jongste met de auto naar het kinderdagverblijf, de oudste naar school en wij op tijd naar de trein. Dat in deze haast soms de verkeerde woorden gebruikt worden, wordt op een zaterdagochtend duidelijk als de kinderen lekker aan het spelen zijn. Onze jongste loopt met een poppenwagen, draait zich om en roept „Fuck! Fuck!… Ik ben m’n baby’tje vergeten.” ]]></description>
      <guid>https://nrc.nl/nieuws/2023/11/11/jong-geleerd-a4180506</guid>
      <pubDate>Sat, 11 Nov 2023 06:43:42 +00:00</pubDate>
    </item>
    <item>
      <title><![CDATA[Sprookjesappel]]></title>
      <description><![CDATA[Ik sta voor het rode verkeerslicht en zie vanuit mijn ooghoek een man die in een prullenbak voedsel zoekt. Een papiertje op straat doet hij in de bak. Ik wil hem graag wat geven maar heb alleen een rode appel bij mij. Ik open mijn raampje en roep: „Meneer, wilt u misschien mijn appel?” „Wat bijzonder,” zegt hij „een vrouw die mij een appel geeft. Het is net als in het sprookje.” Ik lach en geef hem de appel. Hij kijkt mij recht aan vraagt: „Maar het eindigt toch niet als in het sprookje?” We schieten beiden in de lach. Het licht wordt groen. Zwaaiend nemen we afscheid. ]]></description>
      <guid>https://nrc.nl/nieuws/2023/11/10/sprookjesappel-a4180344</guid>
      <pubDate>Fri, 10 Nov 2023 06:43:42 +00:00</pubDate>
    </item>
    <item>
      <title><![CDATA[Superman]]></title>
      <description><![CDATA[Bij een echt goede aanbieding zijn de schappen in mijn supermarkt gauw leeg. Zo was er laatst een week lang geen pindakaas te koop, want: 1+1 gratis. Dus vanochtend vroeg op pad om de 1+1-gratis gerookte zalm te scoren. Toch niet vroeg genoeg: de zalm was al uitverkocht. Ik vroeg een vuller of er nog zalm in het magazijn was. Hij verwees me naar een collega, die toegang had tot het systeem. De zalm bleek op. Of de volgende vrachtauto zalm zou brengen kon hij niet zeggen. „Weet je wat,” zegt de man, „ik heb voor mezelf twee pakjes apart gelegd, die mag u wel hebben.” ]]></description>
      <guid>https://nrc.nl/nieuws/2023/11/09/superman-a4180212</guid>
      <pubDate>Thu, 9 Nov 2023 06:43:42 +00:00</pubDate>
    </item>
    <item>
      <title><![CDATA[Nieuwe WC-bril]]></title>
      <description><![CDATA[Er moest een nieuwe wc bril worden aangeschaft. Thuisgekomen van het woonwarenhuis ontstond na het openen van de doos grote verbazing. De bril was blauw in plaats van wit. Dus terug naar IKEA. Aan de balie het probleem uitgelegd. Het antwoord van de medewerkster: „U moet natuurlijk wel de blauwe beschermfolie eraf halen.” ]]></description>
      <guid>https://nrc.nl/nieuws/2023/11/08/nieuwe-wc-bril-a4180055</guid>
      <pubDate>Wed, 8 Nov 2023 06:43:43 +00:00</pubDate>
    </item>
  </channel>
</rss>
