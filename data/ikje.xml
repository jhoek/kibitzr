<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Freud]]></title>
      <description><![CDATA[De monteur, bezig in de keuken, heeft zojuist materiaal uit zijn auto gehaald en roept: „Ik weet het niet meer, was Freud nou warm?” Ik voel me overvallen door deze onverwachte vraag uit onvermoede hoek en realiseer me enigszins beschaamd dat ik me nooit eerder heb gebogen over dit vraagstuk, dat de monteur kennelijk hoog zit. Terwijl ik zoek naar een aannemelijk antwoord, komt hij me tegemoet en opent zijn handpalm. Daarin liggen twee kraanknoppen, met respectievelijk het opschrift ‘chaud’ en ‘froid’.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/12/freud-a4110958</guid>
      <pubDate>Tue, 12 Apr 2022 00:00:00 +00:00</pubDate>
    </item>
    <item>
      <title><![CDATA[Tijdsbesef]]></title>
      <description><![CDATA[Ze is 93 jaar en woont op een kamer in het verzorgingstehuis. Haar besef van tijd is niet meer deel van haar herinneringen. Op een stapeltje  leesboeken liggen ook nog damesbladen. Ik vraag haar of ze weleens leest. „Nee, ik heb geen boeken”, zegt ze. „Wat doet u dan zoal?” Ze antwoordt: „Ik kijk gaten in de lucht.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/11/tijdsbesef-a4110457</guid>
      <pubDate>Mon, 11 Apr 2022 00:00:00 +00:00</pubDate>
    </item>
    <item>
      <title><![CDATA[Vrouwen-app]]></title>
      <description><![CDATA[Bij het bijwerken van mijn apps zag ik in de App Store ‘Ode aan de Vrouw:  een verzameling apps van en door vrouwen’. De pasteltinten van de icoontjes voorspelden weinig goeds. Lifestyle, Verzorgingsherinnering, Kids Care, Mammie Workouts, Nature Sounds en niet te vergeten Relationships en natuurlijk heel veel Dieet. De stoom begon uit mijn oren te komen. Maar gelukkig was dat voorzien en werd ik ook daarin ondersteund met  de  Panic Attack Relief. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/09/vrouwen-app-a4110348</guid>
      <pubDate>Sat, 9 Apr 2022 00:00:00 +00:00</pubDate>
    </item>
    <item>
      <title><![CDATA[Doof]]></title>
      <description><![CDATA[Na een telefoontje kan ik al snel terecht bij de huisartspraktijk om mijn oren uit te laten spuiten. In de wachtkamer staat een radio op een tafel afgestemd op een regionale zender. „Je bent mijn allerliefste speklap”, hoor ik uit de luidspreker,  gevolgd door een lied over een gehaktbal.  Als vrouw en vegetariër zit ik met mijn volle oren te klapperen… Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/08/doof-a4109503</guid>
      <pubDate>Fri, 8 Apr 2022 00:00:00 +00:00</pubDate>
    </item>
    <item>
      <title><![CDATA[Arme Poekie]]></title>
      <description><![CDATA[Haar telefoontje is een voorbode: ... Nee helemaal vooraan... Jullie ook 1e klas?  ‘Jullie’ zijn twee mannelijke collega’s. Haar vraag naar „de katten” zet een van de heren op zijn praatstoel. Er volgen minutenlang details.  Na een verhaal over Poekie die opeens was verdwenen om in stilte te overlijden aan  kattenkanker, zie ik de man tegenover mij zijn oordoppen indoen. Morgen gelukkig weer thuiswerken. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/07/arme-poekie-a4108721</guid>
      <pubDate>Thu, 7 Apr 2022 00:00:00 +00:00</pubDate>
    </item>
    <item>
      <title><![CDATA[Geluidsoverlast]]></title>
      <description><![CDATA[Harde radiomuziek schalt mij tegemoet in de wachtkamer van de huisarts. Als slechthorende verbaas ik mij hierover totdat ik op een prikbord de tekst lees:  ‘I.v.m de gehorigheid van de wachtkamer en de assistentenkamer zal het volume van de radio harder aanstaan dan wat u gewend bent. Dit om uw privacy beter te kunnen waarborgen.’ Lezers zijn de auteurs van deze rubriek.  Een Ikje is een persoonlijke ervaring of anekdote in maximaal 120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/06/geluidsoverlast-a4107511</guid>
      <pubDate>Wed, 6 Apr 2022 00:00:00 +00:00</pubDate>
    </item>
    <item>
      <title><![CDATA[Dankbaar]]></title>
      <description><![CDATA[Ik neem me al een tijd voor om niet meer elk gesprek af te sluiten met: „Hee, dankjewel, hè!”. Vooral op mijn werk lukt dat maar matig. Regelmatig bedank ik op die manier collega’s die eigenlijk mij belden met een vraag of een verzoek.  Op weg naar kantoor rijdt er in een smal straatje een auto over mijn voet heen. Nadat ik geconstateerd heb dat hij waarschijnlijk niet gebroken is en gegevens heb uitgewisseld met de chauffeur, fiets ik weg en roep ik: „Hee, dankjewel, hè!”.  „Ja uh, graag gedaan”, hoor ik hem nog net zeggen.  Lezers zijn de auteurs van  deze rubriek. Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/05/dankbaar-a4107373</guid>
      <pubDate>Tue, 5 Apr 2022 00:00:00 +00:00</pubDate>
    </item>
    <item>
      <title><![CDATA[Loterij]]></title>
      <description><![CDATA[Onlangs overleed mijn echtgenoot in Thailand. De schoonmaaksters  van ons  gebouw  vroegen mij hoe oud ‘papa’ was geworden. Ik zei 92. Daarna bleken zij allemaal een loterijticket met nummer 92 gekocht te hebben. Sommigen   kozen voor de nummerplaat van de ambulance waarin mijn echtgenoot werd vervoerd: 334. De dag van de trekking was daar en iedereen had prijs. De kist ging nog éénmaal open voor een laatste afscheid. Ook de meisjes keken  in de kist, naar het nummer  op de enkel van mijn man, aangebracht door het forensisch lab. Dat nummer kochten ze voor de volgende loterij.  Niemand had prijs. Lezers zijn de auteurs van deze rubriek.  Een Ikje is een persoonlijke ervaring of anekdote in maximaal 120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/04/loterij-a4106827</guid>
      <pubDate>Mon, 4 Apr 2022 00:00:00 +00:00</pubDate>
    </item>
    <item>
      <title><![CDATA[Veeleisende echtgenoot]]></title>
      <description><![CDATA[Al jaren heb ik in mijn atelier dames die wekelijks keramiek komen maken.  Ondertussen zijn ze, net als ikzelf, ouder geworden. Kwalen en kleinkinderen van henzelf en van hun echtgenoten worden besproken en ze steunen elkaar in moeilijke tijden.  Een van de vrouwen heeft een veeleisende man, die liever niet heeft dat ze weggaat van huis. Toch komt ze elke week. Ze zegt dan tegen hem: „Ik moet vandaag weer naar de opvang.”]]></description>
      <guid>https://www.nrc.nl/nieuws/2022/04/02/veeleisende-echtgenoot-a4106537</guid>
      <pubDate>Sat, 2 Apr 2022 00:00:00 +00:00</pubDate>
    </item>
    <item>
      <title><![CDATA[De wilde tuin]]></title>
      <description><![CDATA[Met man en dochter (18) zit ik  in de tuin. „Waar is jouw verwilderde stuk tuin eigenlijk?”, vraag ik aan mijn echtgenoot. Hij gaf zich op voor  het project van  NRC  om een vierkante meter tuin te laten verwilderen. En ontving per post vier paaltjes om het stuk te markeren. „Ja”, zegt mijn dochter. „Dat vroeg ik me ook af. Waar staan die paaltjes nou?”  „Ik heb ze eruit gerukt”, zegt hij. „Ik doe niet meer mee.” „Hoezo niet?”, vragen wij. „De hele tijd had je het erover. Dat je graag mee wilde doen.” „Te veel werk”, zegt hij. „Je moet steeds van alles invullen.” „En daarom”, zegt mijn dochter, „wordt het niks met mij. Dat komt door jou.”]]></description>
      <guid>https://www.nrc.nl/nieuws/2022/04/01/de-wilde-tuin-a4105978</guid>
      <pubDate>Fri, 1 Apr 2022 00:00:00 +00:00</pubDate>
    </item>
  </channel>
</rss>
