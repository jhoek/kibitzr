<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Loopbaan]]></title>
      <description><![CDATA[Net als tegenwoordig met e-bikes wisselden fietsen in de jaren zeventig vaak onvrijwillig van eigenaar. Zo ook in Groningen. Het werd daar zo erg dat het College van Bestuur van de Rijksuniversiteit zich genoodzaakt voelde een bericht te sturen naar alle instituten en laboratoria. Hierin stond dat als je gesnapt werd bij het stelen van een fiets, dat zeer nadelige gevolgen voor je loopbaan kon hebben. Een student van het laboratorium voor Technische Natuurkunde had hier onder geschreven: ‘Als je een fiets hebt, heb je geen loopbaan nodig!’ Kees Meijer ]]></description>
      <guid>https://nrc.nl/nieuws/2025/04/05/loopbaan-a4888887</guid>
      <pubDate>Sat, 5 Apr 2025 06:46:10 +0000</pubDate>
    </item>
    <item>
      <title><![CDATA[Publiekstrekker]]></title>
      <description><![CDATA[Wie zei dat hulpbehoevende senioren zijn uitgeblust? Mijn vrouw werkt al enkele jaren in een zorgcentrum in de seniorenzorg als beweegcoach. Ze verzint en voert oefeningen uit op maat voor allerlei type patiënten. De animo is redelijk groot maar kan op zijn tijd wel wat beter. Daarom heeft ze onlangs ‘stoeldansen op muziek’ geïntroduceerd, naar blijkt een publiekstrekker. Aangemoedigd door het succes heeft ze een gevarieerde afspeellijst gemaakt maar de vraag is of dát nou wel nodig was. Ze hebben bijna allemaal één favoriet: ‘Stayin’ Alive’, van de Bee Gees. Wim Kok ]]></description>
      <guid>https://nrc.nl/nieuws/2025/04/04/publiekstrekker-a4888743</guid>
      <pubDate>Fri, 4 Apr 2025 06:46:11 +0000</pubDate>
    </item>
    <item>
      <title><![CDATA[TikTok-nummer]]></title>
      <description><![CDATA[Mijn dochter van elf heeft een TikTokfilmpje ontdekt waarin op het nummer ‘I say a little prayer’ een dansje wordt gedaan. Tot haar verbazing zing ik hardop mee. Als ik haar vertel dat de originele versie al meer dan vijftig jaar geleden door Dionne Warwick werd gezongen, is ze matig geïnteresseerd. Wel komt er nog een vraag: „Als dat nummer al zo oud is, waarom heeft ze het dan nu pas op TikTok gezet?” Frederique Noordhoff ]]></description>
      <guid>https://nrc.nl/nieuws/2025/04/03/tiktok-nummer-a4888601</guid>
      <pubDate>Thu, 3 Apr 2025 06:46:11 +0000</pubDate>
    </item>
    <item>
      <title><![CDATA[Laatste pontje]]></title>
      <description><![CDATA[Met vrienden uit eten in Deventer, logeer ik (66) bij mijn daar in de buurt wonende ouders. Als we om elf uur ’s avonds het laatste pontje over de IJssel missen, moeten we omlopen en wordt het toch nog later dan gedacht. Eenmaal binnen in het ouderlijk huis staat mijn vader (90) boven aan de trap en vraagt: „Ben jij het? Je ouders waren dodelijk ongerust.” Hugo Boreel ]]></description>
      <guid>https://nrc.nl/nieuws/2025/04/02/laatste-pontje-a4888422</guid>
      <pubDate>Wed, 2 Apr 2025 06:46:11 +0000</pubDate>
    </item>
    <item>
      <title><![CDATA[Eindexamenpubers]]></title>
      <description><![CDATA[Omringd door een verwoed typende ZZP’er en een pensionado die zijn krant uitpluist, proberen wij te studeren. Tegelijkertijd worstelen de pubers tegenover ons met een eindexamen kunstgeschiedenis. Hun diepgaande analyse: „Ik snap er echt niks van gast.” En: „Ja nee, ik ook niet man, gewoon bidden.” Bij terugkomst van onze welverdiende koffiepauze liggen er drie snoepjes op mijn laptop. De puber tegenover ons kijkt schuldbewust op. „Eh, ik heb je oplader even geleend… Dus ik dacht, ik leg wat snoepjes neer als bedankje” Floor Böger ]]></description>
      <guid>https://nrc.nl/nieuws/2025/04/01/eindexamenpubers-a4888295</guid>
      <pubDate>Tue, 1 Apr 2025 06:46:11 +0000</pubDate>
    </item>
    <item>
      <title><![CDATA[Opa Kaas]]></title>
      <description><![CDATA[Opa Kees heeft lang in de kaas gewerkt en wordt door zijn achterkleindochters ‘Opa Kaas’ genoemd. Na een voltooid leven is hij overleden. Rond zijn geboortedag strooien we met de complete familie de as uit op zijn geboortegrond. Zacht hoor ik mijn nichtje vragen: „Mama, is het dan nu opa strooikaas?” Pauline Suidgeest ]]></description>
      <guid>https://nrc.nl/nieuws/2025/03/31/opa-kaas-a4888198</guid>
      <pubDate>Mon, 31 Mar 2025 06:46:11 +0000</pubDate>
    </item>
    <item>
      <title><![CDATA[Lidwoorden]]></title>
      <description><![CDATA[Mijn dochter vertelt vaak over haar werk en ik ben dan een dankbare luisteraar. Zij is onder andere gastdocent en leert via een bepaalde methodiek leerlingen discussiëren. In Amsterdam is het taalgebruik niet overal heel helder wat betreft lidwoorden. ‘De’ en ‘het’ worden soms door elkaar gehaald. Zo reageerden gisteren leerlingen enthousiast op haar nieuwste voorstel, maar riepen ook dat ze hun zwemkleding niet bij zich hadden: „Juf leuk, maar ik heb m’n zwembroek niet bij me! We gaan toch zo in de bad?” Odette Reydon ]]></description>
      <guid>https://nrc.nl/nieuws/2025/03/29/lidwoorden-a4888066</guid>
      <pubDate>Sat, 29 Mar 2025 06:46:11 +0000</pubDate>
    </item>
    <item>
      <title><![CDATA[Projectkoor]]></title>
      <description><![CDATA[Ik zit in een gemengd projectkoor van circa zeventig oudere leden. Vandaag hebben we de generale repetitie. De dirigent gaat voor het koor staan en vraagt: „Kunt u mij verstaan?” Waarop de helft van het koor gaat staan. Maria Kiebêrt ]]></description>
      <guid>https://nrc.nl/nieuws/2025/03/28/projectkoor-a4887917</guid>
      <pubDate>Fri, 28 Mar 2025 06:46:12 +0000</pubDate>
    </item>
    <item>
      <title><![CDATA[Lentekriebels]]></title>
      <description><![CDATA[In groep vier van een basisschool geef ik een gastles over mijn beroep (gynaecoloog). Het sluit mooi aan bij het thema ‘lentekriebels’. Midden in een kring jeugdige toehoorders vertel ik over het begin van het leven. Ik houd het simpel: „Als mama en papa elkaar heel lief vinden, gaan zijn zaadjes naar haar eitje.” Dan rijst er een vinger omhoog. Een jochie met knalrode wangen vraagt: „Die zaadjes hè, is dat gewoon sperma?” Mieke Kerkhof ]]></description>
      <guid>https://nrc.nl/nieuws/2025/03/27/lentekriebels-a4887756</guid>
      <pubDate>Thu, 27 Mar 2025 06:46:12 +0000</pubDate>
    </item>
    <item>
      <title><![CDATA[Geen prik]]></title>
      <description><![CDATA[Na een wandeling strijken we met mijn zoon en zijn twee vrienden uit groep 8 neer op een terras om iets te drinken. „In ieder geval iets zonder prik”, spreken we af. Ze vinden op de kaart een drankje dat ze nog niet kennen. Daar zit inderdaad geen prik in en er staat volgens de jongens bovendien een geschikte leeftijd bij: 12 jaar oud. „Pap, wat is een Single Malt?” Niels Crama ]]></description>
      <guid>https://nrc.nl/nieuws/2025/03/26/geen-prik-a4887612</guid>
      <pubDate>Wed, 26 Mar 2025 06:46:12 +0000</pubDate>
    </item>
  </channel>
</rss>
