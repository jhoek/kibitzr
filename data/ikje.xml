<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Gotisch
	]]></title>
      <description><![CDATA[Met mijn moeder zit ik op een terras aan de voet van de Sint-Jan. Aan het tafeltje naast ons strijken twee dames neer die zo te zien een dagje Den Bosch doen. „De Sint-Jan,” begint de een uit te leggen, „is een gotische kathedraal.” De ander knikt bewonderend. „En weet je waarom dat gotisch heet?” „Nou?” „Al die ornamenten en die beelden die je daar ziet, dáár aan de buitenkant, die zijn állemaal gegoten.” „Ach ja, natuurlijk!” ]]></description>
      <guid>https://nrc.nl/nieuws/2024/04/09/gotisch-a4195435</guid>
      <pubDate>Tue, 9 Apr 2024 06:43:46 +00:00</pubDate>
    </item>
    <item>
      <title><![CDATA[
		Hip en veilig
	]]></title>
      <description><![CDATA[Als ik na een bezoek aan mijn zus naar huis wil fietsen is het donker. En het regent hard. Mijn zus komt aanlopen met een hip veiligheidsvest, voorzien van lampjes, dat ze van een dochter kreeg. Maar we snappen niet hoe ik dat aan moet trekken. Op de rug of schouders, over een arm? Het vestje glijdt overal weg; ik geef de moed op en fiets onveilig naar huis. De volgende dag belt mijn zus op: „Het vest is bedoeld voor Doortje.” Doortje is haar hond. ]]></description>
      <guid>https://nrc.nl/nieuws/2024/04/08/hip-en-veilig-a4195336</guid>
      <pubDate>Mon, 8 Apr 2024 06:43:47 +00:00</pubDate>
    </item>
    <item>
      <title><![CDATA[
		In de supermarkt
	]]></title>
      <description><![CDATA[Alle boodschappen staan op de band, de vrouw ziet dat er iets ontbreekt. Ze vraagt haar man snel nog een pak WC-papier te halen. Kennelijk heeft hij in de gauwigheid een ongewoon merk gepakt. Als hij ermee terugkomt leest ze kritisch, met gefronst voorhoofd de verpakking. Ik hoor haar zeggen: „Nee toch Henk, gatsie, recycled! Dit hebben ze al een keer gebruikt, breng maar gauw terug.” ]]></description>
      <guid>https://nrc.nl/nieuws/2024/04/06/in-de-supermarkt-a4195270</guid>
      <pubDate>Sat, 6 Apr 2024 06:43:47 +00:00</pubDate>
    </item>
    <item>
      <title><![CDATA[
		Direttrice
	]]></title>
      <description><![CDATA[Na de publicatie in een Italiaanse online krant van mijn oorlogsverhaal, besluit ik de man-achter-de-krant op te zoeken in een provinciestadje in midden-Italië. Iedereen kent hem, blijkt bij een wandelingetje samen, zoals de rijkste man van het stadje en don Enzo, de pastoor. Ze nodigen me uit, in een palazzo en bij de mis. In het begin ben ik nog simpelweg een vrijwilligster van het Joods Museum Amsterdam, maar aan de burgemeester word ik al voorgesteld als: Sophie, direttrice del museo dell’olocausto. Terug in Amsterdam een en ander toch even bij de werkelijke directie rechtgezet. ]]></description>
      <guid>https://nrc.nl/nieuws/2024/04/05/direttrice-a4195141</guid>
      <pubDate>Fri, 5 Apr 2024 06:43:47 +00:00</pubDate>
    </item>
    <item>
      <title><![CDATA[
		Op zoek
	]]></title>
      <description><![CDATA[Eerste paasdag, druilerig weer. Ideaal voor een bezoek aan de sauna. Die is helemaal in paassfeer: bezoekers kunnen eieren zoeken in de grote tuin en een prijs met hun ei winnen. Het gouden ei, 250 euro waard, is nog niet gevonden. Terwijl ik met twee jongemannen in de jacuzzi zit, kijken we geamuseerd naar alle ogen die onopvallend richting struiken, bloemenbakken en andere mogelijke verstopplekken gaan. Een vrouw stapt bij ons in het warme water. Eén van de mannen vraagt haar: „Ook op zoek?” „Nee,” zegt ze, „ik ben pas gescheiden.” ]]></description>
      <guid>https://nrc.nl/nieuws/2024/04/04/op-zoek-a4194999</guid>
      <pubDate>Thu, 4 Apr 2024 06:43:48 +00:00</pubDate>
    </item>
    <item>
      <title><![CDATA[
		Groepsfoto bij Euromast
	]]></title>
      <description><![CDATA[Mijn Rotaryclub organiseert jaarlijks activiteiten voor eenzame alleenstaande ouderen. Zo gaan we met een groep mensen naar de Euromast. De lokale krant besteedt er aandacht aan en plaatst een foto op de voorpagina. Op deze groepsfoto veel kale en grijze mannen. Trots laat ik het zien aan mijn goede vriend Henk. Hij kijkt even, er verschijnt een gemene grijns en zegt dan: „Wie zijn nou de Rotaryleden en wie de eenzame alleenstaande ouderen?” ]]></description>
      <guid>https://nrc.nl/nieuws/2024/04/03/groepsfoto-bij-euromast-a4194868</guid>
      <pubDate>Wed, 3 Apr 2024 06:43:48 +00:00</pubDate>
    </item>
    <item>
      <title><![CDATA[
		Badmeester
	]]></title>
      <description><![CDATA[Ik zat bij klasgenoot Marieke thuis op de bank. Een jaar of zestien waren we, we hadden gewoon een keer na school afgesproken. Ik zag badmeester Smeets voorbij het kamerraam lopen. Mijn trauma van het schoolzwemmen kwam boven. Ik ging los: „Oh daar liep badmeester Smeets! Wat een eikel! Vreselijke man! Jaren nog nachtmerries van gehad. Hij dwong me te duiken door mij van de duikplank te duwen! Ik haat zwemmen door hem.” De achterdeur ging open. Een man kwam via de keuken de kamer binnen: de vader van Marieke Smeets... badmeester Smeets. ]]></description>
      <guid>https://nrc.nl/nieuws/2024/04/02/badmeester-a4194769</guid>
      <pubDate>Tue, 2 Apr 2024 06:43:48 +00:00</pubDate>
    </item>
    <item>
      <title><![CDATA[
		Bach
	]]></title>
      <description><![CDATA[Ik sta in de damestoiletten van Tivoli; de Matthäus gaat zo beginnen. Naast mij twee keurige oude dames. De een rommelt in haar tasje en mompelt: „Ik had toch een lippenstiftje bij me?” De ander reageert ad rem: „Kom maar gewoon, Rietje. Daar geeft Bach helemaal niet om.” ]]></description>
      <guid>https://nrc.nl/nieuws/2024/03/30/bach-a4194698</guid>
      <pubDate>Sat, 30 Mar 2024 06:43:48 +00:00</pubDate>
    </item>
    <item>
      <title><![CDATA[
		Euromama
	]]></title>
      <description><![CDATA[Mijn collega is moeder van twee kleine meiden en dat maakt dat haar verjaardag een speciale dag is. De verjaardag van je moeder is een groot feest voor een kind. Tenminste dat dacht ik. Daarom vroeg ik of er bij ontbijt voor haar was gezongen. Ja, antwoordde ze droog: Europapa. ]]></description>
      <guid>https://nrc.nl/nieuws/2024/03/29/euromama-a4194554</guid>
      <pubDate>Fri, 29 Mar 2024 06:43:49 +00:00</pubDate>
    </item>
    <item>
      <title><![CDATA[
		Musical
	]]></title>
      <description><![CDATA[Het was het begin van de paasweek. We waren recent met z’n vieren naar Londen geweest en hadden Jesus Christ Superstar gezien. De kinderen (6 en 5) vonden het prachtig en wilden alsmaar weer die cd horen en zongen sommige stukken mee. Toen we voor de afwisseling de Matthäus opzetten vroeg de jongste aan zijn grote broer: „Wat is dit ook alweer voor muziek?” De oudste, op een onderwijzend toontje: „Dat is Jesus Christ Superstar voor grote mensen.” ]]></description>
      <guid>https://nrc.nl/nieuws/2024/03/28/musical-a4194444</guid>
      <pubDate>Thu, 28 Mar 2024 06:43:49 +00:00</pubDate>
    </item>
  </channel>
</rss>
