<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Juf]]></title>
      <description><![CDATA[Het is eind juli, regio Nederland-Noord heeft deze week eindelijk vakantie. Het is vandaag mooi weer, de buurkinderen spelen buiten. Als ik verder de tuin inloop, hoor ik wat ze doen. Eentje roept: „Schiet op, de juf wacht!” Ze spelen schooltje.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/28/juf-a4170703</guid>
      <pubDate>Fri, 28 Jul 2023 06:43:38 +00:00</pubDate>
    </item>
    <item>
      <title><![CDATA[Opmerkingsgave]]></title>
      <description><![CDATA[Dagelijks loop ik ’s ochtends met onze teckel Joep naar het winkelcentrum.  Gisteren ging ik noodgedwongen alleen want Joep heeft een bloedhekel aan regen. Onderweg kwam ik een klein meisje met haar moeder tegen. „Waar is je hondje?” vroeg ze  nieuwsgierig. Onder de indruk van haar opmerkingsgave antwoordde ik: „Het hondje is thuis gebleven, want die houdt niet van regen.” Ik keek haar moeder aan met een geïmponeerde blik. Die reageerde laconiek: „Ach, dat vraagt ze aan iedere voorbijganger.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/27/opmerkingsgave-a4170609</guid>
      <pubDate>Thu, 27 Jul 2023 06:43:38 +00:00</pubDate>
    </item>
    <item>
      <title><![CDATA[Stoelknop]]></title>
      <description><![CDATA[We bezoeken een beeldententoonstelling in Oosterhout. In een mooie ruimte bij het klooster draait een film. Mijn ogen moeten wennen aan het donker en ik ben blij dat ik een stoelknop vast kan pakken. Al trek ik mijn hand heel snel terug omdat ik meteen voel dat ik niet een stoelknop maar een kaal hoofd te pakken heb. Gelukkig kunnen we er allebei heel hard om lachen. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/26/stoelknop-a4170532</guid>
      <pubDate>Wed, 26 Jul 2023 06:43:38 +00:00</pubDate>
    </item>
    <item>
      <title><![CDATA[Nadenken]]></title>
      <description><![CDATA[Tijdens het tienminutengesprek voor de zomervakantie legt juf aan Hylke (9) uit dat het in groep zes meer over werkwoorden zal gaan. Hylkes reactie: „Werkwoord is een zelfstandig naamwoord.” De volwassenen moeten alle drie even nadenken. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/25/nadenken-a4170441</guid>
      <pubDate>Tue, 25 Jul 2023 06:43:38 +00:00</pubDate>
    </item>
    <item>
      <title><![CDATA[Onprofessioneel]]></title>
      <description><![CDATA[Ik werd ingehuurd om bedrijfsprocessen te verbeteren. Degene die mij inhuurde had geen respect voor mij: hij raasde, tierde, schreeuwde, intimideerde, beledigde, bekritiseerde, en kleineerde mij voortdurend. Zijn collega’s van hetzelfde niveau behandelden mij op dezelfde manier. Ik besloot te vertrekken, en vroeg wel of hun gedrag voortkwam uit het feit dat ik ‘een klein Aziatisch vrouwtje’ ben. Ze vonden het erg onprofessioneel dat ik dat zei.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/24/onprofessioneel-a4170369</guid>
      <pubDate>Mon, 24 Jul 2023 06:43:39 +00:00</pubDate>
    </item>
    <item>
      <title><![CDATA[Recht]]></title>
      <description><![CDATA[Bij een rotonde waar fietsers voorrang hebben word ik, bijna, omvergereden. De auto stopt na een paar meter, en door het raampje vraagt de vrouw naast de bestuurder of ik het haar man niet wil kwalijk nemen. Hij heeft namelijk alzheimer, en al die nieuwe regels kan hij niet meer leren. Voor ik iets kan zeggen, praat zij door. „Mannen zoals mijn man hebben dit land opgebouwd na de oorlog en ze hebben er recht op dat mensen ze een beetje ruimte geven.” Ze geeft haar man een seintje, en hij rijdt door –  met een stevig vaartje.   Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/22/recht-a4170325</guid>
      <pubDate>Sat, 22 Jul 2023 06:43:39 +00:00</pubDate>
    </item>
    <item>
      <title><![CDATA[ geliefden]]></title>
      <description><![CDATA[Op mijn elfde kreeg ik  een Barbie en Ken in avondkleding.  Wat moest ik ermee spelen? Als meisje dat knikkerde en voetbalde kon ik me geen voorstelling maken van de dagelijkse bezigheden van het stel. Gelukkig wist een vriendinnetje er wel raad mee: „Je kleedt ze eerst uit en dan gaan ze neuken.” Ze rukte de poppen de kleren van het lijf, legde Ken op Barbie en liet hem wilde bewegingen maken. Geschokt droop ik naar huis af, om de plastic geliefden voor altijd onder in een kast te gooien. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/21/geliefden-a4170217</guid>
      <pubDate>Fri, 21 Jul 2023 06:43:39 +00:00</pubDate>
    </item>
    <item>
      <title><![CDATA[Vaag]]></title>
      <description><![CDATA[Als schrijver van romans over de Tweede Wereldoorlog bezoek ik geregeld middelbare scholen. Vaak vraag ik leerlingen of zij de Tweede Wereldoorlogsgeschiedenis van hun (over)-grootouders kennen. Een jongen van een jaar of veertien vertelde daarop over zijn overgrootmoeder die een tijdje ondergedoken had gezeten. Het was een vaag verhaal, ik begreep het niet goed. Hijzelf ook niet.  „Ben je Joods?”, vroeg ik. „Nee”, zei hij. „Ik ben voor Feyenoord.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/20/vaag-a4170127</guid>
      <pubDate>Thu, 20 Jul 2023 06:43:39 +00:00</pubDate>
    </item>
    <item>
      <title><![CDATA[Verwarde man]]></title>
      <description><![CDATA[Afgesproken met mijn broer om te gaan fietsen. In de verte zag ik hem aankomen. Ik stapte van mijn fiets. Midden op het fietspad stak ik mijn armen in de lucht, begon wild te springen, spierballen te rollen,  even ontzettend stom doen dus.  Oh shit! Het was mijn broer niet. De man fietste voorbij, mij angstig aanstarend.  Heel in de verte zag ik mijn broer aankomen, de echte. We fietsten samen verder. Even later kwam een politieauto ons tegemoet, zwaailichten, zonder sirene. Waarschijnlijk op zoek naar een verwarde man.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/19/verwarde-man-a4170043</guid>
      <pubDate>Wed, 19 Jul 2023 06:43:39 +00:00</pubDate>
    </item>
    <item>
      <title><![CDATA[Je t’aime]]></title>
      <description><![CDATA[Lang geleden struinde ik als puber door de platenverzameling van mijn ouders. Ze bleken zes (!) exemplaren te hebben van het singletje Je t’aime... moi non plus van de  nu overleden Jane Birkin en Serge Gainsbourg. Mijn oudere zus meldde  dat toen het nummer uitkwam, er sprake van was dat het verboden zou worden. Mijn vader heeft toen in een vlaag van zakelijk instinct meteen zes singletjes gekocht in de verwachting dat deze na het verbod enorm in waarde zouden stijgen. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/18/je-taime-a4169953</guid>
      <pubDate>Tue, 18 Jul 2023 06:43:40 +00:00</pubDate>
    </item>
  </channel>
</rss>
