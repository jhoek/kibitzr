<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Regenboogakkoord]]></title>
      <description><![CDATA[Op de dag dat zeven partijen het Regenboogakkoord ondertekenen, verschijnt er toevalligerwijs een dubbele regenboog boven de Zoutkeetsgracht. Veel Amsterdammers blijven even staan om een foto te maken van dit bijzondere natuurverschijnsel. Een man op een scooter spreekt ons aan: „Ik ben bij beide kanten geweest, maar helaas, er is niets te vinden.” ]]></description>
      <guid>https://nrc.nl/nieuws/2025/11/04/regenboogakkoord-a4911724</guid>
      <pubDate>Tue, 4 Nov 2025 06:49:25 +0000</pubDate>
    </item>
    <item>
      <title><![CDATA[Een beter leven]]></title>
      <description><![CDATA[Mijn man komt thuis van een reis. Hij ruimt meteen al zijn spullen op, en daarna vertelt hij over een programma op de radio, over vrouwen die op latere leeftijd ontdekten dat ze ADHD hadden. Mijn man zegt: „Bij alle voorbeelden dacht ik, dat ben jíj precies: chaos en slechte planning.” Hij vraagt zich af of ik ook niet eens naar de dokter moet. De vrouwen op de radio hadden baat bij medicijnen. Ik zeg dat ik dat niet wil, waarom zou ik dat doen? „Dan krijg je misschien een beter leven”, zegt hij. Waarop mijn zoon vanaf de bank zegt: „Ja, misschien krijg jíj dan een beter leven.” ]]></description>
      <guid>https://nrc.nl/nieuws/2025/11/03/een-beter-leven-a4911615</guid>
      <pubDate>Mon, 3 Nov 2025 06:49:26 +0000</pubDate>
    </item>
    <item>
      <title><![CDATA[Talenknobbel]]></title>
      <description><![CDATA[We staan in de metro in Barcelona na een lange dag gevuld met culturele uitjes. Mijn 14-jarige zoon vertelt dat het leuke aan vakantie in het buitenland is, dat ze ons niet kunnen verstaan. „Je kan gewoon alles tegen ze zeggen en ze hebben niks door! Kijk maar.” Hij knikt naar de man die schuin tegenover hem op het bankje zit en zegt: „Loser!” ]]></description>
      <guid>https://nrc.nl/nieuws/2025/11/01/talenknobbel-a4911550</guid>
      <pubDate>Sat, 1 Nov 2025 06:49:26 +0000</pubDate>
    </item>
    <item>
      <title><![CDATA[ADE-gesprek]]></title>
      <description><![CDATA[Het was ADE in Amsterdam en alle socials liepen over van de video’s van feesten. In mijn sportschool beantwoord ik dé vraag: „Ga je nog iets doen met ADE?” wederom met nee. Na het sporten beland ik in de kleedkamer in een typisch ADE-gesprek dat er niet om liegt: „Hoeveel heb je gedaan, een halve of meteen een hele?” „Een halve man, maar mensen worden steeds lijper. Ik kwam aan en iedereen deed meteen een hele.” Terwijl ik licht mijn hoofd schud bij dit onsportieve hedonisme komt de afsluiting: „Hoe was het?” Antwoord: „In 1.52 gedaan, best een prima tijd.” ]]></description>
      <guid>https://nrc.nl/nieuws/2025/10/31/ade-gesprek-a4911434</guid>
      <pubDate>Fri, 31 Oct 2025 06:49:26 +0000</pubDate>
    </item>
    <item>
      <title><![CDATA[Blobbers]]></title>
      <description><![CDATA[Het is 29 oktober. Ik zit in de bus en hoor twee jongens praten over de verkiezingen. A: „Weet jij al op wie je gaat stemmen?” B: „Nee, ik stem gewoon op de leukste achternaam. Als er iemand Blobbers heet stem ik op Blobbers.” A: „Als diegene dan niet geblessed [sic] is met een achternaam en gepest is op de basisschool, dan wordt-ie nu door jou even goed gezet.” B: „Ja precies.” ]]></description>
      <guid>https://nrc.nl/nieuws/2025/10/30/blobbers-a4911246</guid>
      <pubDate>Thu, 30 Oct 2025 06:49:26 +0000</pubDate>
    </item>
    <item>
      <title><![CDATA[Voor AAP]]></title>
      <description><![CDATA[Het is 1977. Politici komen op onze middelbare school hun wervende praatjes houden, gevolgd door een schaduwverkiezing. Tussen de posters in de centrale hal hangen we stiekem een eigengemaakt affiche op van de ‘Anti Alles Partij’. We hebben een programma met als belangrijkste punt: afschaffen van alle huiswerk en zijn dus meteen heel populair. De schoolleiding voelt zich er ongemakkelijk bij, zeker als tijdens de officiële toespraken de leerlingen en masse ‘Stem en sta voor AAP!’ scanderen. De vraag is: staan we vanavond ook met zijn allen weer voor aap? ]]></description>
      <guid>https://nrc.nl/nieuws/2025/10/29/voor-aap-a4911070</guid>
      <pubDate>Wed, 29 Oct 2025 06:49:27 +0000</pubDate>
    </item>
    <item>
      <title><![CDATA[Kweenie]]></title>
      <description><![CDATA[Vanwege de naderende verkiezingen ligt de kandidatenlijst bij ons op de ontbijttafel. Terwijl de koffie pruttelt, open ik voorzichtig het gesprek. Ik schuif de lijst naar mijn vrouw en vraag haar: „En, op wie ga jij woensdag stemmen?” Een achteloos „Kweenie”, is haar antwoord. „Aha”, zeg ik triomfantelijk, „dus jij zweeft óók nog een beetje!” Ze zucht, pakt de lijst en tikt met haar vingers ergens halverwege. „Nee joh, dat zeg ik net. Kweenie, op lijst 3.” Ik buig me over de namen. En ja hoor, op nummer 12: ‘Queeny Rajkowski’. ]]></description>
      <guid>https://nrc.nl/nieuws/2025/10/28/kweenie-a4910915</guid>
      <pubDate>Tue, 28 Oct 2025 06:49:27 +0000</pubDate>
    </item>
    <item>
      <title><![CDATA[Imker]]></title>
      <description><![CDATA[Op mijn gymclub (preventiefitness, m/v, gemiddeld 65+) heerst altijd een opgewekte stemming. Dick is een van de gangmakers en naast psycholoog een bevlogen imker. Er wordt vandaag een beetje geouwehoerd over de aanstaande verkiezingen maar Dick is er vandaag niet, wat door enkelen als een gemis ervaren wordt. Ik roep vanaf de roeimachine: „Wat maakt het uit, hij stemt toch op de Partij voor de Dieren”, waarop een vrolijke mevrouw vanaf de loopband zegt: „Welnee, hij stemt natuurlijk op BIJ1.” ]]></description>
      <guid>https://nrc.nl/nieuws/2025/10/27/imker-a4910776</guid>
      <pubDate>Mon, 27 Oct 2025 06:49:27 +0000</pubDate>
    </item>
    <item>
      <title><![CDATA[Pientere dame]]></title>
      <description><![CDATA[Vandaag bezoeken arts en ondergetekende een 93-jarige dame bij wie binnenkort euthanasie wordt uitgevoerd. Fysiek is ze invalide, maar reuze charmant, pienter en kraakhelder. Zij, haar zoon en wij zitten met de agenda’s voor onze neus en vragen haar wanneer zij wil dat de euthanasie gaat plaatsvinden. Het is even stil, ze draait wat ongemakkelijk op haar stoel, kijkt ons een beetje verlegen aan en zegt dan: „Jullie vinden het misschien gek, maar ik wil zo graag mijn stem niet verloren laten gaan, mag het alsjeblieft na de 29ste? Dan kan ik nog stemmen...” ]]></description>
      <guid>https://nrc.nl/nieuws/2025/10/25/pientere-dame-a4910686</guid>
      <pubDate>Sat, 25 Oct 2025 06:49:28 +0000</pubDate>
    </item>
    <item>
      <title><![CDATA[Gemeentegroen]]></title>
      <description><![CDATA[Tijdens een rondje wandelen door het gemeentegroen: er was een groepje mannen bezig met snoeien. We raakten aan de praat en in het begin van het gesprek zei ik dat het buiten werken beslist geen straf was nu, doelend op het zachte en zonnige weer. Ik zag wat blikken over en weer en toen pas las ik op het hesje van een van de begeleiders: reclassering Rotterdam. ]]></description>
      <guid>https://nrc.nl/nieuws/2025/10/24/gemeentegroen-a4910546</guid>
      <pubDate>Fri, 24 Oct 2025 06:49:28 +0000</pubDate>
    </item>
  </channel>
</rss>
