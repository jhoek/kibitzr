<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Gezichtsherkenning]]></title>
      <description><![CDATA[Onze schoonzoon heeft vergeten zijn telefoon mee te nemen  naar zijn werk. Niet erg, want het apparaat wordt ontgrendeld door gezichtsherkenning. Onze kleinzoon van net een jaar weet de telefoon van z'n  vader in handen te krijgen en kijkt naar het scherm. Even later is het ding klaar voor gebruik. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/12/gezichtsherkenning-a4176930</guid>
      <pubDate>Thu, 12 Oct 2023 06:43:56 +00:00</pubDate>
    </item>
    <item>
      <title><![CDATA[Voorspelling]]></title>
      <description><![CDATA[In de zomer van 1974 plukte ik als begin twintiger gedurende vier weken peren in een kibboets gelegen bij het noordelijke Sfad. Daarna volgde met de groep een week rondreis door Israël. Zo bezochten we onder meer Jeruzalem, de Dode Zee, Eilat, Masada, Ein Gedi, Yad Vashem. Toen we met de bus langs Gaza reden, zei onze gids dat dit gebied het grootste probleem van de staat Israël zou worden. Afgelopen weekeinde kwam zijn voorspelling na bijna 50 jaar uit. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/11/voorspelling-a4176779</guid>
      <pubDate>Wed, 11 Oct 2023 06:43:56 +00:00</pubDate>
    </item>
    <item>
      <title><![CDATA[Flessenautomaat]]></title>
      <description><![CDATA[Vanochtend bracht ik de blikjes en flessen terug . Ik stop ze in het  apparaat en een blikje komt terug. Zegt een uitermate correcte stem achter me, goed articulerend: „U moet het lipje naar binnen buigen, anders herkent de software de vorm niet.”   Ik draai me om en daar staan twee zwervers met de nodige zakken met blikjes over de schouders. De een kijkt  nog lijper dan de ander. Ze wensen me een prettige dag. En  hoor ze nog zeggen: „De meeste mensen weten dit soort praktische dingen niet.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/10/flessenautomaat-a4176667</guid>
      <pubDate>Tue, 10 Oct 2023 06:43:56 +00:00</pubDate>
    </item>
    <item>
      <title><![CDATA[Nachtaapje]]></title>
      <description><![CDATA[De voorzijde van onze cabine in een wildpark in Zuid-Afrika is helemaal van glas om van  het uitzicht te kunnen genieten. Instructie:  voedselresten goed opruimen, om dieren ’s nachts op veilige afstand te houden. Doen we graag.   ’s Ochtends bij het ontbijt buiten  lijken ook wijzelf bezichtiging waard te zijn geweest: op het  raam staan duidelijk  twee handafdrukken van een ‘bush baby’. Schattig, denken wij,  vannacht heeft een ‘nachapie’ bij ons naar binnen staan gluren. Ik sta op om de handjes van het glas te vegen. Pas dan blijkt dat ze aan de binnenkant zitten. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/09/nachtaapje-a4176549</guid>
      <pubDate>Mon, 9 Oct 2023 06:43:57 +00:00</pubDate>
    </item>
    <item>
      <title><![CDATA[Herkenning]]></title>
      <description><![CDATA[Wij, een echtpaar van begin 70, hebben al een aantal dagen covid en voelen ons knap beroerd. Aan de ontbijttafel leest mijn vrouw een onlineadvertentie voor, over een „multifunctionele dweil met ingebouwde sproeifunctie”. Als ze opkijkt is er onmiddellijk een blik van wederzijdse herkenning en steken we allebei onze vinger op; in deze omschrijving kunnen we ons volledig vinden.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/07/herkenning-a4176426</guid>
      <pubDate>Sat, 7 Oct 2023 06:43:57 +00:00</pubDate>
    </item>
    <item>
      <title><![CDATA[Literaire shot]]></title>
      <description><![CDATA[Als ik het ziekenhuis uitloop waar ik zojuist een coronaprik heb gekregen, hoor ik een vrouw achter mij zeggen: „Ik heb een Pfeijfferprik gekregen.” Verbaasd draai ik me om. De man naast haar zegt: „Pfizer zul je bedoelen.” „Ach”, zucht de vrouw, „dat komt door het boek. Vlak voordat ik naar de priklocatie fietste had ik Alkibiades uit.” Redactie: ‘Alkibiades’ is de nieuwste roman van Ilja Leonard Pfeijffer. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/06/literaire-shot-a4176304</guid>
      <pubDate>Fri, 6 Oct 2023 06:43:58 +00:00</pubDate>
    </item>
    <item>
      <title><![CDATA[Kampvuur]]></title>
      <description><![CDATA[Met acht stoere medeavonturiers maak ik een voettocht door de Canadese wildernis. Elke avond rond het kampvuur proberen we elkaar te overtroeven  met de meest heldhaftige verhalen, en voor we dan in onze slaapzakken kruipen stoken we het vuur flink op om ’s nachts nieuwsgierige grizzlyberen af te schrikken. Op een ochtend ontdekken we pal naast het nog smeulende kampvuur een enorme berendrol, kakelvers en nog dampend. Niemand had iets van dat bezoek gemerkt. Maar het is daarna voorgoed gedaan met de stoere kampvuurverhalen.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/05/kampvuur-a4176218</guid>
      <pubDate>Thu, 5 Oct 2023 06:43:58 +00:00</pubDate>
    </item>
    <item>
      <title><![CDATA[Vakantiepech]]></title>
      <description><![CDATA[Ik zat in de meivakantie veel binnen op mijn telefoon. Mijn moeder werd er gek van en zei: „Alexandra ga eens wat doen.” Dus appte ik een vriendin „zullen we morgen gaan snowboarden in Snowplanet?” Het snowboarden de volgende dag ging supergoed. Tot ik viel en hard op mijn pols terechtkwam. Ik belde mijn vader. Die zei dat we naar het ziekenhuis moesten. Daar maakten ze een röntgenfoto en vertelden me dat mijn pols gebroken was en drie weken in het gips moest. Daar zat ik met mijn gegipste arm en dacht: „Had ik beter binnen kunnen blijven.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/04/vakantiepech-a4176101</guid>
      <pubDate>Wed, 4 Oct 2023 06:43:58 +00:00</pubDate>
    </item>
    <item>
      <title><![CDATA[Moeder in tuin]]></title>
      <description><![CDATA[Zaterdagochtend, het nieuws scannen aan de keukentafel. „Dan woont je moeder ineens in je tuin, wat doet dat met je?”, kopt de NOS-app. Steeds meer gemeenten staan toe dat inwoners een ‘premantelzorgwoning’ bouwen op hun kavel valt te lezen. Moeders in een tuinhuisje, ik probeer me een voorstelling te maken en informeer mijn vrouw over deze trend. Ze antwoordt snel en stellig: „Not in my backyard!”. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/03/moeder-in-tuin-a4175984</guid>
      <pubDate>Tue, 3 Oct 2023 06:43:59 +00:00</pubDate>
    </item>
    <item>
      <title><![CDATA[Pakketje]]></title>
      <description><![CDATA[„Uw pakket wordt tussen 8:00 - 17:00 bezorgd”, staat in dreigende vette letters op mijn scherm. Mijn vriend heeft wat besteld. Ik vervloek hem dat ik op mijn vrije dag  zo vroeg moet opstaan, en de hele dag alert zijn voor een pakketje dat ook pas om 16:59 bezorgd kan worden. Dag pyjamadag. Eind van de middag gaat de bel, luid en urgent als een gastoeter. Ik negeer de belofte aan mezelf om nooit open te doen met ongewassen haar, in badjas. Mijn vrijheid is in zicht. Ik doe open en de bezorger zegt: „Kan ik bij u een pakketje voor de buren afleveren?” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/02/pakketje-a4175914</guid>
      <pubDate>Mon, 2 Oct 2023 06:43:59 +00:00</pubDate>
    </item>
  </channel>
</rss>
