<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Goed kijken]]></title>
      <description><![CDATA[Tijdens mijn vakantie wandel ik in een veengebied in Twente. Een vogelaar gaat naast mij op een bankje zitten en we raken aan de praat.  Ik pak mijn kans en vraag hem om tips: „Meneer, weet u waar ik hier de Grauwe kiekendief kan vinden?” Hij zegt „Ja, dat weet ik wel.” Daarna is het stil, dus ik spoor hem aan: „Waar dan?”  Hij antwoordt droogjes: „Gewoon heel goed in de lucht kijken.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/15/goed-kijken-a4174466</guid>
      <pubDate>Fri, 15 Sep 2023 06:43:32 +00:00</pubDate>
    </item>
    <item>
      <title><![CDATA[Wereldvernieler]]></title>
      <description><![CDATA[Bij de supermarkt-servicebalie  wil ik een bos bloemen afrekenen. Omdat er niemand is, loop ik weg om iemand te halen. Als ik terugkom, staat er een jonge man voor mij. Ik leg mijn bloemen op de balie. Hij vindt dat ik voordring. „Natuurlijk jouw generatie,” zegt hij,  „Jullie hebben de hele wereld al kapot gemaakt. Maar gelukkig zijn jullie over een paar jaar allemaal dood.” De medewerkster komt en ik zeg dat meneer graag voor wil. Ik wens hem, nadat hij heeft afgerekend, een fijne dag. „Stik er maar in!” zegt hij. En pakt zijn sigaretten.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/14/wereldvernieler-a4174358</guid>
      <pubDate>Thu, 14 Sep 2023 06:43:32 +00:00</pubDate>
    </item>
    <item>
      <title><![CDATA[Het nee-woord]]></title>
      <description><![CDATA[Ik mag goede vrienden van mij trouwen en dit vertel ik vlak voor het weekend aan mijn klas. „Stel dat eentje ‘nee’ zegt, hoe red je dan de dag?” is een van de eerste vragen die ik krijg. Wanneer ik maandagochtend vertel dat het bruidspaar volmondig JA heeft gezegd, hoor ik van achteruit het lokaal diep zuchtend:  „Jammer zeg.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/13/het-nee-woord-a4174221</guid>
      <pubDate>Wed, 13 Sep 2023 06:43:32 +00:00</pubDate>
    </item>
    <item>
      <title><![CDATA[Bibliotheek]]></title>
      <description><![CDATA[Op zoek naar stilte en concentratie ga ik naar de vierde verdieping van de openbare bibliotheek. Ik ben op dit vroege uur de enige bezoeker van de zaal.  Als ik een half uurtje heb zitten werken, gaat er een jonge student vlak achter me zitten. Hij haalt zijn telefoon te voorschijn en kijkt naar een film, het geluid staat op de luidspreker.  Als ik hem zeg dat ik daar last van heb, zegt hij verontwaardigd: „Het is hier wel een bibliotheek, hè.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/12/bibliotheek-a4174117</guid>
      <pubDate>Tue, 12 Sep 2023 06:43:33 +00:00</pubDate>
    </item>
    <item>
      <title><![CDATA[Identiteit]]></title>
      <description><![CDATA[Je denkt jezelf in dienst van de volgende generatie te stellen, maar de vele aanwijzingen over hoe we gezamenlijk de wereld net wat inclusiever en duurzamer kunnen maken, ontmoeten vooral onverschilligheid van de puberzoon. Als ik langzaamaan begin te concluderen dat er niks beklijft, legt mijn vriendin nog een keer geduldig uit dat dit plastic bakje toch echt in het rechtercompartiment van de prullenbak moet. „Ja maar mam, wat nou als dat bakje zich als papier identificeert?” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/11/identiteit-a4174016</guid>
      <pubDate>Mon, 11 Sep 2023 06:43:33 +00:00</pubDate>
    </item>
    <item>
      <title><![CDATA[Natuurweetje]]></title>
      <description><![CDATA[In mijn tijd als juf voor groep 4 (ik ben nu directielid) genoot ik altijd van de vakantieverhalen van de kinderen in de klas. Een is me na al die jaren bijgebleven: een jongeman van zeven was naar Ameland geweest met zijn moeder en had huilers gespot. „Ja juf, de babyzeehondjes. Ze waren zo schattig! Alleen hun piemel was wel erg groot”. Ik vertel hem dat hoe groter het dier is, hoe groter, over het algemeen, de geslachtsdelen zijn. Waarop een leerling door de klas roept: „De piemel van mijn vader, die is pas groot!”  Lezers zijn de auteurs van deze rubriek.  Een Ikje is een persoonlijke ervaring of anekdote in  maximaal 120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/09/natuurweetje-a4173928</guid>
      <pubDate>Sat, 9 Sep 2023 06:43:33 +00:00</pubDate>
    </item>
    <item>
      <title><![CDATA[Talenkennis]]></title>
      <description><![CDATA[Mijn achternichtje (3) woont in Duitsland. Ze heeft net, tot haar grote verdriet, afscheid moeten nemen van haar Oekraïense vriendinnetje, dat met haar moeder is teruggekeerd naar huis in Lviv.  Nu is mijn achternichtje op familiebezoek in Nederland. „Je spreekt twee talen”, zeg ik, „Duits én Nederlands”. „En Oekraïns”, meldt ze. „Oh, zeg eens wat in het Oekraïens.” „Bye, bye”. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/08/talenkennis-a4173797</guid>
      <pubDate>Fri, 8 Sep 2023 06:43:33 +00:00</pubDate>
    </item>
    <item>
      <title><![CDATA[Tien kilo suiker]]></title>
      <description><![CDATA[Het is de eerste maandag van de maand. De sirenes worden getest. Eén minuut en zesentwintig seconden angstaanjagend gehuil. 61 jaar geleden, tijdens de Cubacrisis, liep ik (9) om acht uur ’s ochtends naar de buurtwinkel om in opdracht van mijn moeder tien kilo suiker en tien kilo bloem te kopen. Dat zou ons gaan redden bij een atoomoorlog. Vandaag stel ik mijzelf de vraag: als op een herfstige woensdagmorgen de sirenes onophoudelijk blijven loeien, weten we dan eigenlijk wel wat we moeten doen? Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/07/tien-kilo-suiker-a4173700</guid>
      <pubDate>Thu, 7 Sep 2023 06:43:34 +00:00</pubDate>
    </item>
    <item>
      <title><![CDATA[Telefoontje]]></title>
      <description><![CDATA[Vrijdagavond 19.15u, onze kinderen van 1 en 3 liggen allebei net in bed. Tevreden schenken wij een glas wijn in. Dan gaat mijn telefoon. Ik kijk op het scherm. Tot mijn verbazing zie ik dat het mijn man is die belt – hij zit toch echt naast mij aan tafel. Hij grijpt naar zijn broekzak en kan inderdaad zijn telefoon niet vinden. Hij doorzoekt de kamer  en sprint dan weg. Even  later komt hij terug uit de kamer van onze 3-jarige zoon. Mét telefoon. Die was tijdens het boekje lezen uit zijn broekzak gevallen. Tot onze zoons groot enthousiasme. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/06/telefoontje-a4173577</guid>
      <pubDate>Wed, 6 Sep 2023 06:43:34 +00:00</pubDate>
    </item>
    <item>
      <title><![CDATA[Stemmen]]></title>
      <description><![CDATA[Mijn moeder (83) en ik, op terugweg van vakantie, praten over de politiek in Nederland:   oude en nieuwe partijen, politici die komen en gaan.  „Op wie ga jij eigenlijk stemmen mam?” Moeder: „Nou, da’s opeens een heel andere vraag. Dat vind ik altijd zo’n gedoe. Dan moet je daar eerst heen. Dan in zo’n hokje. Helemaal omkleden en dan sta je daar in je spiere nakie… Kweenie of ik dat ga doen…”  „Waar hèb je’ t over mams?  Hoe zijn die verkiezingen in vredesnaam georganiseerd in Meppel!” „Hoezo? Jij vraagt me  met wie ik ga zwemmen.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/05/stemmen-a4173483</guid>
      <pubDate>Tue, 5 Sep 2023 06:43:34 +00:00</pubDate>
    </item>
  </channel>
</rss>
