<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Recht]]></title>
      <description><![CDATA[Bij een rotonde waar fietsers voorrang hebben word ik, bijna, omvergereden. De auto stopt na een paar meter, en door het raampje vraagt de vrouw naast de bestuurder of ik het haar man niet wil kwalijk nemen. Hij heeft namelijk alzheimer, en al die nieuwe regels kan hij niet meer leren. Voor ik iets kan zeggen, praat zij door. „Mannen zoals mijn man hebben dit land opgebouwd na de oorlog en ze hebben er recht op dat mensen ze een beetje ruimte geven.” Ze geeft haar man een seintje, en hij rijdt door –  met een stevig vaartje.   Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/22/recht-a4170325</guid>
      <pubDate>Sat, 22 Jul 2023 06:43:28 +00:00</pubDate>
    </item>
    <item>
      <title><![CDATA[ geliefden]]></title>
      <description><![CDATA[Op mijn elfde kreeg ik  een Barbie en Ken in avondkleding.  Wat moest ik ermee spelen? Als meisje dat knikkerde en voetbalde kon ik me geen voorstelling maken van de dagelijkse bezigheden van het stel. Gelukkig wist een vriendinnetje er wel raad mee: „Je kleedt ze eerst uit en dan gaan ze neuken.” Ze rukte de poppen de kleren van het lijf, legde Ken op Barbie en liet hem wilde bewegingen maken. Geschokt droop ik naar huis af, om de plastic geliefden voor altijd onder in een kast te gooien. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/21/geliefden-a4170217</guid>
      <pubDate>Fri, 21 Jul 2023 06:43:28 +00:00</pubDate>
    </item>
    <item>
      <title><![CDATA[Vaag]]></title>
      <description><![CDATA[Als schrijver van romans over de Tweede Wereldoorlog bezoek ik geregeld middelbare scholen. Vaak vraag ik leerlingen of zij de Tweede Wereldoorlogsgeschiedenis van hun (over)-grootouders kennen. Een jongen van een jaar of veertien vertelde daarop over zijn overgrootmoeder die een tijdje ondergedoken had gezeten. Het was een vaag verhaal, ik begreep het niet goed. Hijzelf ook niet.  „Ben je Joods?”, vroeg ik. „Nee”, zei hij. „Ik ben voor Feyenoord.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/20/vaag-a4170127</guid>
      <pubDate>Thu, 20 Jul 2023 06:43:29 +00:00</pubDate>
    </item>
    <item>
      <title><![CDATA[Verwarde man]]></title>
      <description><![CDATA[Afgesproken met mijn broer om te gaan fietsen. In de verte zag ik hem aankomen. Ik stapte van mijn fiets. Midden op het fietspad stak ik mijn armen in de lucht, begon wild te springen, spierballen te rollen,  even ontzettend stom doen dus.  Oh shit! Het was mijn broer niet. De man fietste voorbij, mij angstig aanstarend.  Heel in de verte zag ik mijn broer aankomen, de echte. We fietsten samen verder. Even later kwam een politieauto ons tegemoet, zwaailichten, zonder sirene. Waarschijnlijk op zoek naar een verwarde man.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/19/verwarde-man-a4170043</guid>
      <pubDate>Wed, 19 Jul 2023 06:43:29 +00:00</pubDate>
    </item>
    <item>
      <title><![CDATA[Je t’aime]]></title>
      <description><![CDATA[Lang geleden struinde ik als puber door de platenverzameling van mijn ouders. Ze bleken zes (!) exemplaren te hebben van het singletje Je t’aime... moi non plus van de  nu overleden Jane Birkin en Serge Gainsbourg. Mijn oudere zus meldde  dat toen het nummer uitkwam, er sprake van was dat het verboden zou worden. Mijn vader heeft toen in een vlaag van zakelijk instinct meteen zes singletjes gekocht in de verwachting dat deze na het verbod enorm in waarde zouden stijgen. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/18/je-taime-a4169953</guid>
      <pubDate>Tue, 18 Jul 2023 06:43:29 +00:00</pubDate>
    </item>
    <item>
      <title><![CDATA[Zomers]]></title>
      <description><![CDATA[Gesprek vanmorgen nadat N (bijna 4) alleen (!) brood was gaan halen: N: „En ik durfde ook te praten met die mevrouw.” Ik: „Sprak ze Nederlands of Frans?” N: „Ze sprak normaal.” Ik: „Jaaa, maar wij spreken Nederlands, in Frankrijk spreken ze Frans, in Duitsland spreken ze Duits en in Engeland Engels.” Diepe stilte. N: „....en in Zomerland spreken ze Zomers.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/17/zomers-a4169882</guid>
      <pubDate>Mon, 17 Jul 2023 06:43:30 +00:00</pubDate>
    </item>
    <item>
      <title><![CDATA[Indringend]]></title>
      <description><![CDATA[Het is 1979. Nederland huisvest in een tot vesting omgebouwd congrescentrum in Noordwijkerhout de NAVO-top. Binnen interview ik als piepjonge VARA-radioverslaggever de secretaris-generaal. Die was niet gecharmeerd van mijn uiterlijk: lang haar, baard, spijkerpak en afgetrapte schoenen. Ook de voor die tijd vlegelachtige vraagstelling droeg niet bij aan de goede sfeer. Na afloop keek Joseph Luns me indringend aan. „Mag ik eens vragen: kruipt u nog veel?” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/15/indringend-a4169830</guid>
      <pubDate>Sat, 15 Jul 2023 06:43:30 +00:00</pubDate>
    </item>
    <item>
      <title><![CDATA[Leren]]></title>
      <description><![CDATA[Als nieuwe moeder van een dochter van anderhalf hoor ik me soms, alsof het automatisch gaat, van die echte moeder-dingen zeggen. Toen ze laatst haar teen stootte, zei ik zonder erover na te denken: „Kusje?”  Ze keek me aan, boog zich voorover en gaf zichzelf een kus op haar voet. Ach ja, misschien is het maar beter om haar jong te leren dat je soms jezelf weer moet oppakken.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/14/leren-a4169714</guid>
      <pubDate>Fri, 14 Jul 2023 06:43:30 +00:00</pubDate>
    </item>
    <item>
      <title><![CDATA[Langzaam]]></title>
      <description><![CDATA[„Als we de tijd zouden loslaten, zou hij het niveau wel halen.” Ik zit bij het oudergesprek van mijn jongste zoon. „Hij leest alles heel nauwkeurig maar helaas niet snel genoeg”, zegt zijn juf bezorgd. Ik  voel ineens hoe groot mijn lijf is voor de kleine stoel waarop ik zit. Er dringen zich flarden van vragen aan mij op maar geen enkele vraag vindt zijn weg naar buiten. Of althans niet snel genoeg.  Op de fiets oefen ik de tijd los te laten. Langzaam, heel langzaam fiets ik uiteindelijk terug naar huis. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/13/langzaam-a4169618</guid>
      <pubDate>Thu, 13 Jul 2023 06:43:30 +00:00</pubDate>
    </item>
    <item>
      <title><![CDATA[Vrolijke groet]]></title>
      <description><![CDATA[De dochter (8) en ik staan bij een  parkeerautomaat in Den Haag.  Gedoe: muntjes, pinpas, zonenummer, parkeertijden.  Er komt iemand aanlopen. Bekend gezicht.  Ik ga de registers van mijn geheugen langs:  onvindbaar. Bij twijfel groeten.  „Hallo!” Vrolijke groet terug. Gelukkig.  „Mama! Dat was de minister-president!” Verrek. Dát was het.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/12/vrolijke-groet-a4169540</guid>
      <pubDate>Wed, 12 Jul 2023 06:43:31 +00:00</pubDate>
    </item>
  </channel>
</rss>
