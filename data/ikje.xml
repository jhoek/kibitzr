<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Huishoudcenten]]></title>
      <description><![CDATA[Een immer vriendelijke 90-jarige dame heeft een week bij ons in het ziekenhuis gelegen. Ik heb in mijn rol als arts voor haar gezorgd en mag het heuglijke nieuws brengen dat deze mevrouw na de succesvolle behandeling weer naar huis mag. Bij het ontslaggesprek is de eerste vraag van de patiënte anders dan ik gewend ben: „Ik heb nu een week lang mijn huishoudcenten niet uitgegeven. Hoe kan ik die aan die lieve verpleegkundigen geven zodat ze samen op een uitje kunnen?” Dít is waar ik arts voor ben geworden. Alexander Blomjous ]]></description>
      <guid>https://nrc.nl/nieuws/2025/04/11/huishoudcenten-a4889542</guid>
      <pubDate>Fri, 11 Apr 2025 06:47:50 +0000</pubDate>
    </item>
    <item>
      <title><![CDATA[Spermaspel]]></title>
      <description><![CDATA[Mijn dochter (10) vertelt me dat de kinderen in haar klas een geheim spel hebben bedacht: het spermaspel. Ik probeer de alarmbellen die in mijn hoofd afgaan niet te tonen en vraag neutraal hoe het spel in zijn werk gaat. Ze legt uit: „De kinderen lopen tegen de glijbaan op naar boven, het plateau bovenaan is de eicel. Er is een kind dat iedereen probeert tegen te houden. Wie het eerst boven is heeft gewonnen. Wanneer er twee kinderen tegelijk weten boven te komen op het plateautje roepen we: tweeling!” Eline Remijnse ]]></description>
      <guid>https://nrc.nl/nieuws/2025/04/10/spermaspel-a4889391</guid>
      <pubDate>Thu, 10 Apr 2025 06:47:50 +0000</pubDate>
    </item>
    <item>
      <title><![CDATA[Meteen]]></title>
      <description><![CDATA[Mijn puberzoon heeft al een aantal weken last van een ingegroeide nagel. Ik krijg een appje van hem na school. „Mam, me teen ziet er niet goed uit.” Nadat we elkaar telefonisch hebben gesproken, app ik hem nog even: „Het is trouwens ‘mijn teen’ of ‘m’n teen’ niet ‘me teen’. Tot zo lieverd.” Zijn antwoord: „Ja, tot zo me teen.” Jessica Kappers ]]></description>
      <guid>https://nrc.nl/nieuws/2025/04/09/meteen-a4889237</guid>
      <pubDate>Wed, 9 Apr 2025 06:47:51 +0000</pubDate>
    </item>
    <item>
      <title><![CDATA[Banen trekken]]></title>
      <description><![CDATA[’s Ochtends vroeg is het nog rustig bij het banen trekken in het Voorburgse zwembad. Ik zwem stevig door en houd me aan de regel: rechts houden van de zwarte streep op de badvloer. Dan bots ik frontaal tegen iemand op en ik kijk verstoord op. Een mevrouw zegt tegen me: „I’m sorry, I know the rules, but I was mistaken. I am from England.” Jeroen Nugteren ]]></description>
      <guid>https://nrc.nl/nieuws/2025/04/08/banen-trekken-a4889105</guid>
      <pubDate>Tue, 8 Apr 2025 06:47:51 +0000</pubDate>
    </item>
    <item>
      <title><![CDATA[Resort]]></title>
      <description><![CDATA[Met sommige vrienden app je vaker dan dat je elkaar in het echt ziet. Een jeugdvriendin gaat in de meivakantie naar Turkije. Als ik aangeef dat ik daar niet naar toe zal gaan zolang Erdogan aan de macht is, volgt al snel het antwoord op mijn beeldscherm: „Ik ga naar een resort, daar komt hij niet.” Maurits van Rijswijk ]]></description>
      <guid>https://nrc.nl/nieuws/2025/04/07/resort-a4888983</guid>
      <pubDate>Mon, 7 Apr 2025 06:47:51 +0000</pubDate>
    </item>
    <item>
      <title><![CDATA[Loopbaan]]></title>
      <description><![CDATA[Net als tegenwoordig met e-bikes wisselden fietsen in de jaren zeventig vaak onvrijwillig van eigenaar. Zo ook in Groningen. Het werd daar zo erg dat het College van Bestuur van de Rijksuniversiteit zich genoodzaakt voelde een bericht te sturen naar alle instituten en laboratoria. Hierin stond dat als je gesnapt werd bij het stelen van een fiets, dat zeer nadelige gevolgen voor je loopbaan kon hebben. Een student van het laboratorium voor Technische Natuurkunde had hier onder geschreven: ‘Als je een fiets hebt, heb je geen loopbaan nodig!’ Kees Meijer ]]></description>
      <guid>https://nrc.nl/nieuws/2025/04/05/loopbaan-a4888887</guid>
      <pubDate>Sat, 5 Apr 2025 06:47:51 +0000</pubDate>
    </item>
    <item>
      <title><![CDATA[Publiekstrekker]]></title>
      <description><![CDATA[Wie zei dat hulpbehoevende senioren zijn uitgeblust? Mijn vrouw werkt al enkele jaren in een zorgcentrum in de seniorenzorg als beweegcoach. Ze verzint en voert oefeningen uit op maat voor allerlei type patiënten. De animo is redelijk groot maar kan op zijn tijd wel wat beter. Daarom heeft ze onlangs ‘stoeldansen op muziek’ geïntroduceerd, naar blijkt een publiekstrekker. Aangemoedigd door het succes heeft ze een gevarieerde afspeellijst gemaakt maar de vraag is of dát nou wel nodig was. Ze hebben bijna allemaal één favoriet: ‘Stayin’ Alive’, van de Bee Gees. Wim Kok ]]></description>
      <guid>https://nrc.nl/nieuws/2025/04/04/publiekstrekker-a4888743</guid>
      <pubDate>Fri, 4 Apr 2025 06:47:52 +0000</pubDate>
    </item>
    <item>
      <title><![CDATA[TikTok-nummer]]></title>
      <description><![CDATA[Mijn dochter van elf heeft een TikTokfilmpje ontdekt waarin op het nummer ‘I say a little prayer’ een dansje wordt gedaan. Tot haar verbazing zing ik hardop mee. Als ik haar vertel dat de originele versie al meer dan vijftig jaar geleden door Dionne Warwick werd gezongen, is ze matig geïnteresseerd. Wel komt er nog een vraag: „Als dat nummer al zo oud is, waarom heeft ze het dan nu pas op TikTok gezet?” Frederique Noordhoff ]]></description>
      <guid>https://nrc.nl/nieuws/2025/04/03/tiktok-nummer-a4888601</guid>
      <pubDate>Thu, 3 Apr 2025 06:47:52 +0000</pubDate>
    </item>
    <item>
      <title><![CDATA[Laatste pontje]]></title>
      <description><![CDATA[Met vrienden uit eten in Deventer, logeer ik (66) bij mijn daar in de buurt wonende ouders. Als we om elf uur ’s avonds het laatste pontje over de IJssel missen, moeten we omlopen en wordt het toch nog later dan gedacht. Eenmaal binnen in het ouderlijk huis staat mijn vader (90) boven aan de trap en vraagt: „Ben jij het? Je ouders waren dodelijk ongerust.” Hugo Boreel ]]></description>
      <guid>https://nrc.nl/nieuws/2025/04/02/laatste-pontje-a4888422</guid>
      <pubDate>Wed, 2 Apr 2025 06:47:52 +0000</pubDate>
    </item>
    <item>
      <title><![CDATA[Eindexamenpubers]]></title>
      <description><![CDATA[Omringd door een verwoed typende ZZP’er en een pensionado die zijn krant uitpluist, proberen wij te studeren. Tegelijkertijd worstelen de pubers tegenover ons met een eindexamen kunstgeschiedenis. Hun diepgaande analyse: „Ik snap er echt niks van gast.” En: „Ja nee, ik ook niet man, gewoon bidden.” Bij terugkomst van onze welverdiende koffiepauze liggen er drie snoepjes op mijn laptop. De puber tegenover ons kijkt schuldbewust op. „Eh, ik heb je oplader even geleend… Dus ik dacht, ik leg wat snoepjes neer als bedankje” Floor Böger ]]></description>
      <guid>https://nrc.nl/nieuws/2025/04/01/eindexamenpubers-a4888295</guid>
      <pubDate>Tue, 1 Apr 2025 06:47:53 +0000</pubDate>
    </item>
  </channel>
</rss>
