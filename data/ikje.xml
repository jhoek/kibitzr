<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Wenkbrauwen]]></title>
      <description><![CDATA[Voor de tweede keer ben ik getroffen door kanker. De behandeling is begonnen met chemo. Het is moeilijk voor de kleinkinderen (7 en 5) om dit een plaats te geven. De ouders kiezen voor openheid. Veel is er te verwerken en het duurt even, maar op een dag willen ze me aan de telefoon: „Oma, als jij straks geen wenkbrauwen meer hebt, mogen wij ze dan erop tekenen?” Dat mag.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/27/wenkbrauwen-a4146444</guid>
      <pubDate>Thu, 27 Oct 2022 00:00:00 +00:00</pubDate>
    </item>
    <item>
      <title><![CDATA[Geboren ]]></title>
      <description><![CDATA[Maandagochtend. Een volle sprinter komt  langzaam tot stilstand bij het station Hoofddorp. „Tussen Hoofddorp en Leiden-Centraal rijden geen treinen meer door een defecte trein”, klinkt het. Blikken van teleurstelling en paniek. Een man roept: „En dan staan we ook nog eens vast op Hoofddorp, de aller-aller-treurigste plek van heel Nederland.” Een andere passagier reageert: „Meneer, ik ben hier geboren en getogen.” Het duurde nog een paar lange minuten voordat we de trein kunnen verlaten.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/26/geboren-a4146277</guid>
      <pubDate>Wed, 26 Oct 2022 00:00:00 +00:00</pubDate>
    </item>
    <item>
      <title><![CDATA[Juk]]></title>
      <description><![CDATA[Parched   (Uitgedroogd) heet de Indiase film die we gisteren met zes vrouwen keken. Het idee kwam van een Takkewijf, de geuzennaam van mijn oude Facebook-groep Takkewijven. De groep moedigde vrouwen aan om zichzelf te zijn, ook al worden ze  lastig gevonden  door hun gemeenschap. Dat was zeker het geval in Parched, een schrijnend portret van drie Indiase vrouwen die uiteindelijk losbreken.  Je losworstelen van het patriarchale juk maakt je sterk, liefdevol en vrij. Zo voelden wij ons gisteren ook. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/25/juk-a4146154</guid>
      <pubDate>Tue, 25 Oct 2022 00:00:00 +00:00</pubDate>
    </item>
    <item>
      <title><![CDATA[Het zagen]]></title>
      <description><![CDATA[Vanwege een aanstaande knieoperatie heb ik een gesprek met de anesthesist. We werken een vragenlijst af en dat gaat lekker snel, want tien jaar geleden is mijn andere knie al aan de beurt geweest. Dan komt de vraag: „Wilt u lokaal verdoofd worden of onder algehele narcose?” Ik moet er even over nadenken: hoe is dat tien jaar geleden ook al weer gegaan? „Daar heb ik een controlevraag voor”, zegt de anesthesist, terwijl ze haar blik van het computerscherm naar mij verplaatst. „Herinnert u zich het zagen nog?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/24/het-zagen-a4146030</guid>
      <pubDate>Mon, 24 Oct 2022 00:00:00 +00:00</pubDate>
    </item>
    <item>
      <title><![CDATA[Vakkenvuller]]></title>
      <description><![CDATA[Een zonnige maandagochtend in de supermarkt. Een man op leeftijd loopt met een boodschappenlijstje in de hand zoekend langs de schappen. Duidelijk op pad gestuurd. Hij gebruikt de tactiek die mijn vader altijd toepast in dit soort situaties en schiet de eerste de beste vakkenvuller aan.  „Weet u waar de soepballetjes in blik liggen?” De vriendelijke vakkenvuller: „ Sorry, my Dutch isn’t too good, could you maybe ask in English? ” De oude man: „ O yes sir, no problem: where can I find the soepballetjes in blik? ” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/22/vakkenvuller-a4145963</guid>
      <pubDate>Sat, 22 Oct 2022 00:00:00 +00:00</pubDate>
    </item>
    <item>
      <title><![CDATA[Correctietarief]]></title>
      <description><![CDATA[Op Schiphol haastten we ons voor de trein naar Apeldoorn. We waren op tijd, maar zagen geen incheckpaaltjes. In de trein zochten we een conducteur op. Deze zei dat ze ons niet kon inchecken, maar een correctietarief van 50 euro zou geven. We bleven verbouwereerd achter. Was dat een eufemisme voor een boete?  We meldden ons bij  de chatbot van de klantenservice: „Ik heb een correctietarief gekregen waar ik het niet mee eens ben.” Antwoord: „Als ik het goed begrijp heb je een vraag over je boete.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/21/correctietarief-a4145848</guid>
      <pubDate>Fri, 21 Oct 2022 00:00:00 +00:00</pubDate>
    </item>
    <item>
      <title><![CDATA[Energievretend ]]></title>
      <description><![CDATA[In het Noabor Energiecafé in mijn dorp, onder de rook van Deventer, adviseren vrijwilligers dorpsgenoten bij het verduurzamen van hun huis. Nu vooral: hoe af te komen van dat verfoeide Russische gas.  Voor mij is een bejaarde man aan de beurt. De vrijwilliger inventariseert eerst alle mogelijke verbruiksgegevens van zijn huishouden. Ten slotte vraagt hij: „En hoe kookt u?” De man: „Ik kook niet, dat doet mijn vrouw.” De vrijwilliger, met een beminnelijke glimlach: „Maar hoe kookt uw vrouw dan?” De man: „Verrukkelijk!”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/20/energievretend-a4145733</guid>
      <pubDate>Thu, 20 Oct 2022 00:00:00 +00:00</pubDate>
    </item>
    <item>
      <title><![CDATA[De toekomst]]></title>
      <description><![CDATA[Ik, 78 jaar oud, zit met mijn kleindochter van 13 aan de keukentafel. We filosoferen over de toekomst.  Ze wil actrice worden, denkt ze, en ze wil ook wel kinderen, maar dan leuke, die gezellig zijn en gewoon alles opruimen en zo.  Liefst één jongen en een meisjestweeling. Ze wil vooral in Amsterdam blijven wonen en dan een weekendhuis op Terschelling, want ze houdt ook erg van het buitenleven. Een boerderij met kippen en een schaap, dat lijkt haar ook wel wat. Ze kijkt dromerig voor zich uit. Dan vraagt ze opeens: „En jij, oma, wat zijn jouw plannen voor de toekomst?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/19/de-toekomst-a4145565</guid>
      <pubDate>Wed, 19 Oct 2022 00:00:00 +00:00</pubDate>
    </item>
    <item>
      <title><![CDATA[Zelfvertrouwen]]></title>
      <description><![CDATA[Hij maakt indruk. Representatief voorkomen, past precies in het plaatje. Het gesprek heeft  een mooie cadans van zenden en ontvangen. Na een onderhoudende dialoog van een klein uur pakt hij zijn spullen. Hij staat gedecideerd en vol zelfvertrouwen op, waarna ik niet anders kan dan volgen. Hij steekt zijn hand uit en ik schud hem gedwee. Hij zegt: „Dank je wel voor het prettige gesprek.” En: „Je hoort nog van mij.” Vertwijfeld blijf ik achter.  Ík ben toch de werkgever die net een sollicitatiegesprek heeft gevoerd? Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/18/zelfvertrouwen-a4145432</guid>
      <pubDate>Tue, 18 Oct 2022 00:00:00 +00:00</pubDate>
    </item>
    <item>
      <title><![CDATA[rEX]]></title>
      <description><![CDATA[Ik ben zwanger en heb daardoor niet alleen het reukvermogen van een herdershond maar ook last van misselijkheid. Vooral de geur van tosti’s, gekookte eieren en rubberlaarzen zorgt vanaf het prille begin voor acute ongemakken. Afgelopen weekend kwam daar opeens een onbekende geur bij. Snuivend liep ik rond: wat is toch die misselijkmakende industriële walm daar bij de keukentafel? Commissaris Rex wees de dader aan: het stapeltje NRC’s dat altijd op de tafelrand ligt.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/17/rex-a4145322</guid>
      <pubDate>Mon, 17 Oct 2022 00:00:00 +00:00</pubDate>
    </item>
  </channel>
</rss>
