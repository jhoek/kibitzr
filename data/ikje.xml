<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Chocolaterie]]></title>
      <description><![CDATA[Sinds enige tijd woon ik niet meer in Amsterdam. Als ik er toevallig ben, ga ik graag even naar een heerlijke chocolaterie in de Staalstraat. De winkel ziet er prachtig uit en het ruikt er als in de fabriek van Willy Wonka. „Het moet niet makkelijk zijn om al die heerlijke chocola te weerstaan als je hier werkt.”, zeg ik tegen de vrouw achter de toonbank. „Ach dat valt wel mee hoor. En ik kan op z’n tijd ook echt genieten van een zak m&amp;m’s. Laten we tenslotte niet vergeten waar we vandaan komen.” Emma Bruns ]]></description>
      <guid>https://nrc.nl/nieuws/2025/04/16/chocolaterie-a4890049</guid>
      <pubDate>Wed, 16 Apr 2025 06:48:11 +0000</pubDate>
    </item>
    <item>
      <title><![CDATA[Umami]]></title>
      <description><![CDATA[De tijd dodend voor het boarden drink ik koffie bij een koffietent op Schiphol en sla een mooi tafereel gade: achter de toonbank wordt een werknemer ingewerkt. Het gaat over baristaskills maar ook over soorten koffiebonen en smaken. De manager legt uit: „Er zijn vijf verschillende smaken: zoet, zout, zuur, bitter en...” Het blijft stil. „Umami” opper ik voorzichtig, denkend behulpzaam te zijn. Mijn inbreng wordt niet gewaardeerd. Ze kijkt mij aan met een mix van irritatie en vertwijfeling en na een korte pauze zegt ze resoluut terug: „Nee, bij ons niet.” Joost Hoepman ]]></description>
      <guid>https://nrc.nl/nieuws/2025/04/15/umami-a4889910</guid>
      <pubDate>Tue, 15 Apr 2025 06:48:11 +0000</pubDate>
    </item>
    <item>
      <title><![CDATA[Zwemmen]]></title>
      <description><![CDATA[Voor het eerst in lange tijd ga ik (37) baantjes trekken met een vriendin. We hebben allebei een sportblessure, dus je moet wat. Thuis trek ik alvast mijn bikini aan onder mijn kleren. Mijn dochter van vier, net op school, kijkt me met grote ogen aan en vraagt vol ontzag: „Zit jij al op zwemles?” Judith Katz ]]></description>
      <guid>https://nrc.nl/nieuws/2025/04/14/zwemmen-a4889789</guid>
      <pubDate>Mon, 14 Apr 2025 06:48:12 +0000</pubDate>
    </item>
    <item>
      <title><![CDATA[HEMA-poster]]></title>
      <description><![CDATA[Bij de ingang van de HEMA hangt een poster. Boven een plaatje van wat toiletartikelen staat in feestelijke letters: ‘Help vrouwen plassen op Koningsdag’. Hoewel ik de bewoording wat onsmakelijk vind, waardeer ik het initiatief: tijdens mijn zwangerschap was het niet makkelijk om even de stad in te gaan. Twee meter verderop hangt ook nog een melding: ‘WIJ HEBBEN OP DEZE LOCATIE GEEN KLANTENTOILET’. Stella Brüggen ]]></description>
      <guid>https://nrc.nl/nieuws/2025/04/12/hema-poster-a4889689</guid>
      <pubDate>Sat, 12 Apr 2025 06:48:12 +0000</pubDate>
    </item>
    <item>
      <title><![CDATA[Huishoudcenten]]></title>
      <description><![CDATA[Een immer vriendelijke 90-jarige dame heeft een week bij ons in het ziekenhuis gelegen. Ik heb in mijn rol als arts voor haar gezorgd en mag het heuglijke nieuws brengen dat deze mevrouw na de succesvolle behandeling weer naar huis mag. Bij het ontslaggesprek is de eerste vraag van de patiënte anders dan ik gewend ben: „Ik heb nu een week lang mijn huishoudcenten niet uitgegeven. Hoe kan ik die aan die lieve verpleegkundigen geven zodat ze samen op een uitje kunnen?” Dít is waar ik arts voor ben geworden. Alexander Blomjous ]]></description>
      <guid>https://nrc.nl/nieuws/2025/04/11/huishoudcenten-a4889542</guid>
      <pubDate>Fri, 11 Apr 2025 06:48:12 +0000</pubDate>
    </item>
    <item>
      <title><![CDATA[Spermaspel]]></title>
      <description><![CDATA[Mijn dochter (10) vertelt me dat de kinderen in haar klas een geheim spel hebben bedacht: het spermaspel. Ik probeer de alarmbellen die in mijn hoofd afgaan niet te tonen en vraag neutraal hoe het spel in zijn werk gaat. Ze legt uit: „De kinderen lopen tegen de glijbaan op naar boven, het plateau bovenaan is de eicel. Er is een kind dat iedereen probeert tegen te houden. Wie het eerst boven is heeft gewonnen. Wanneer er twee kinderen tegelijk weten boven te komen op het plateautje roepen we: tweeling!” Eline Remijnse ]]></description>
      <guid>https://nrc.nl/nieuws/2025/04/10/spermaspel-a4889391</guid>
      <pubDate>Thu, 10 Apr 2025 06:48:14 +0000</pubDate>
    </item>
    <item>
      <title><![CDATA[Meteen]]></title>
      <description><![CDATA[Mijn puberzoon heeft al een aantal weken last van een ingegroeide nagel. Ik krijg een appje van hem na school. „Mam, me teen ziet er niet goed uit.” Nadat we elkaar telefonisch hebben gesproken, app ik hem nog even: „Het is trouwens ‘mijn teen’ of ‘m’n teen’ niet ‘me teen’. Tot zo lieverd.” Zijn antwoord: „Ja, tot zo me teen.” Jessica Kappers ]]></description>
      <guid>https://nrc.nl/nieuws/2025/04/09/meteen-a4889237</guid>
      <pubDate>Wed, 9 Apr 2025 06:48:14 +0000</pubDate>
    </item>
    <item>
      <title><![CDATA[Banen trekken]]></title>
      <description><![CDATA[’s Ochtends vroeg is het nog rustig bij het banen trekken in het Voorburgse zwembad. Ik zwem stevig door en houd me aan de regel: rechts houden van de zwarte streep op de badvloer. Dan bots ik frontaal tegen iemand op en ik kijk verstoord op. Een mevrouw zegt tegen me: „I’m sorry, I know the rules, but I was mistaken. I am from England.” Jeroen Nugteren ]]></description>
      <guid>https://nrc.nl/nieuws/2025/04/08/banen-trekken-a4889105</guid>
      <pubDate>Tue, 8 Apr 2025 06:48:15 +0000</pubDate>
    </item>
    <item>
      <title><![CDATA[Resort]]></title>
      <description><![CDATA[Met sommige vrienden app je vaker dan dat je elkaar in het echt ziet. Een jeugdvriendin gaat in de meivakantie naar Turkije. Als ik aangeef dat ik daar niet naar toe zal gaan zolang Erdogan aan de macht is, volgt al snel het antwoord op mijn beeldscherm: „Ik ga naar een resort, daar komt hij niet.” Maurits van Rijswijk ]]></description>
      <guid>https://nrc.nl/nieuws/2025/04/07/resort-a4888983</guid>
      <pubDate>Mon, 7 Apr 2025 06:48:15 +0000</pubDate>
    </item>
    <item>
      <title><![CDATA[Loopbaan]]></title>
      <description><![CDATA[Net als tegenwoordig met e-bikes wisselden fietsen in de jaren zeventig vaak onvrijwillig van eigenaar. Zo ook in Groningen. Het werd daar zo erg dat het College van Bestuur van de Rijksuniversiteit zich genoodzaakt voelde een bericht te sturen naar alle instituten en laboratoria. Hierin stond dat als je gesnapt werd bij het stelen van een fiets, dat zeer nadelige gevolgen voor je loopbaan kon hebben. Een student van het laboratorium voor Technische Natuurkunde had hier onder geschreven: ‘Als je een fiets hebt, heb je geen loopbaan nodig!’ Kees Meijer ]]></description>
      <guid>https://nrc.nl/nieuws/2025/04/05/loopbaan-a4888887</guid>
      <pubDate>Sat, 5 Apr 2025 06:48:15 +0000</pubDate>
    </item>
  </channel>
</rss>
