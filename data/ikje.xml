<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Zelfscanhulp]]></title>
      <description><![CDATA[In de supermarkt word ik duizelig en misselijk, ik weet wat ik hier aan moet doen. Bij de zelfscankassa ga ik zitten en bel mijn partner. Hij belooft me te komen. Een lieve medewerkster haalt een flesje water voor me en stelt voor mijn boodschappen te scannen, ik geef haar ook mijn pasje. Als ze klaar is kijkt ze verontwaardigd en als ik vraag wat er is zegt ze: „kassacontrole!” ]]></description>
      <guid>https://nrc.nl/nieuws/2025/09/02/zelfscanhulp-a4904661</guid>
      <pubDate>Tue, 2 Sep 2025 06:49:00 +0000</pubDate>
    </item>
    <item>
      <title><![CDATA[SintORklaas]]></title>
      <description><![CDATA[Op de basisschool van mijn zoon zit ik in de Ouderraad. Een van de subcommissies is SintORklaas, die alles rondom 5/12 regelt. Vanwege de grote organisatie rondom deze dag, zijn we daar nu al mee bezig. De afbeelding op Whatsapp van deze appgroep is een foto van de échte Sinterklaas. Vanmorgen opende ik deze appgroep waarop de foto van Sinterklaas te zien is. Mijn zoon Tijn van 5 jaar was helemaal door het dolle en schreeuwde naar zijn zusje: „Bella! Mama appt met Sinterklaas!!” ]]></description>
      <guid>https://nrc.nl/nieuws/2025/09/01/sintorklaas-a4904571</guid>
      <pubDate>Mon, 1 Sep 2025 06:49:00 +0000</pubDate>
    </item>
    <item>
      <title><![CDATA[Haan]]></title>
      <description><![CDATA[Mijn zus en nogal stadse zwager zijn bij ons in Drenthe op bezoek. Met mijn zus wissel ik ervaringen uit over moestuin, droogte, courgette- en tomatenoogst, de grote hoeveelheid bramen, etc. Mijn zwager is dan allang afgehaakt en tikt wat op zijn telefoon. Als hij onze haan hoort kraaien, kijkt hij alert op en heeft ook een ‘inbreng’ in ons agrarische gesprek: „Nou, daar wordt weer een ei gelegd!” ]]></description>
      <guid>https://nrc.nl/nieuws/2025/08/30/haan-a4904483</guid>
      <pubDate>Sat, 30 Aug 2025 06:49:00 +0000</pubDate>
    </item>
    <item>
      <title><![CDATA[Te lang douchen]]></title>
      <description><![CDATA[Mijn dochter van 16 en zoon van 19 staan naar mijn mening te vaak en te lang onder de douche. Argumenten als ‘slecht voor het milieu’ en ‘slecht voor je huid’ hebben geen indruk gemaakt om hun bezoekjes aan de badkamer te beperken. Wellicht sorteert een filmbezoek vanavond wél effect. Ik neem ze mee naar Alfred Hitchcocks Psycho. ]]></description>
      <guid>https://nrc.nl/nieuws/2025/08/29/te-lang-douchen-a4904362</guid>
      <pubDate>Fri, 29 Aug 2025 06:49:01 +0000</pubDate>
    </item>
    <item>
      <title><![CDATA[Uitvaartverzorger]]></title>
      <description><![CDATA[Als uitvaartverzorger zat ik thuis aan een tafel bij een Vietnamese familie waar iemand was overleden. Slechts één familielid sprak een beetje Nederlands. Het was een kakofonie van door elkaar pratende Vietnamese familieleden. Plotseling viel het stil en zei het enige Nederlands sprekende familielid tegen mij: „Dat is toch zo Jos?” ]]></description>
      <guid>https://nrc.nl/nieuws/2025/08/28/uitvaartverzorger-a4904245</guid>
      <pubDate>Thu, 28 Aug 2025 06:49:01 +0000</pubDate>
    </item>
    <item>
      <title><![CDATA[Klauwhamer]]></title>
      <description><![CDATA[Op kampeervakantie in Engeland gaat de klauwhamer kapot bij het in de grond slaan van de tentharingen. Een bezoekje aan de Cotswolds brengt ons in het door drommen toeristen overspoelde Bourton-on-the-Water. Aldaar kopen we een ansichtkaart voor het thuisfront in een winkeltje waar ook wat gereedschap wordt verkocht. Het dametje achter de toonbank fronst haar wenkbrauwen bij de combinatie ansichtkaart - klauwhamer, kijkt ons aan en zegt: „People do get in the way, now don’t they.” ]]></description>
      <guid>https://nrc.nl/nieuws/2025/08/27/klauwhamer-a4904104</guid>
      <pubDate>Wed, 27 Aug 2025 06:49:01 +0000</pubDate>
    </item>
    <item>
      <title><![CDATA[Magnetronmaaltijd]]></title>
      <description><![CDATA[Tegenwoordig heb je in de supermarkt krieltjes die je, met verpakking en al, in de magnetron kunt doen. Dat leek mij heel handig, het scheelt weer een extra pan afwassen. Mijn vriend was alleen niet overtuigd dat deze productinnovatie lekker kon zijn. Een lange discussie volgde, ik trok aan het langste eind en de krieltjes verdwenen triomfantelijk in het mandje. Toen we naar de kassa liepen, gooide hij er ineens een laatste, waterdicht argument in om het tóch niet te doen: „We hebben helemaal geen magnetron.” ]]></description>
      <guid>https://nrc.nl/nieuws/2025/08/26/magnetronmaaltijd-a4904000</guid>
      <pubDate>Tue, 26 Aug 2025 06:49:01 +0000</pubDate>
    </item>
    <item>
      <title><![CDATA[Baard]]></title>
      <description><![CDATA[Met het gezin in een Brabants pretpark. Het is druk. Heel druk. We schuifelen van sprookje naar sprookje, terwijl ik probeer het overzicht te bewaren. En dan… is onze dochter van vier opeens weg. Mijn hart slaat over. Benen in sprintstand. Langs kabouters, reuzen en pratende bomen zoek ik, overtuigd dat ze elk moment opduikt. Na een gevoelsmatige eeuwigheid verschijnt ze. Hand in hand met een vriendelijke mevrouw. „Is dat jouw vader? Je zei dat hij een baard heeft.” Waarop ze zegt: „Ja, maar hij scheert hem elke dag af.” ]]></description>
      <guid>https://nrc.nl/nieuws/2025/08/25/baard-a4903910</guid>
      <pubDate>Mon, 25 Aug 2025 06:49:02 +0000</pubDate>
    </item>
    <item>
      <title><![CDATA[Pijnlijk afscheid]]></title>
      <description><![CDATA[Wij, zes kinderen, staan rondom het bed van mijn moeder die na anderhalf jaar verzorgingshuis binnen enkele uren zal overlijden. Wij zijn verdrietig, maar accepteren ook de situatie. Dan komt de jongere broer die lang onderweg was geweest binnen en het gezin is ‘compleet’. Hij krijgt natuurlijk voorrang om ook dicht bij zijn moeder te zijn. Hij kijkt ernstig en gaat bij haar op het bed zitten. Er is niet echt een reactie, hij kijkt nog bezorgder en zegt: „Je kunt wel zien dat ze pijn heeft.” Waarop zijn oudere broer zegt: „Vind je het gek als je op haar been gaat zitten?” ]]></description>
      <guid>https://nrc.nl/nieuws/2025/08/23/pijnlijk-afscheid-a4903821</guid>
      <pubDate>Sat, 23 Aug 2025 06:49:02 +0000</pubDate>
    </item>
    <item>
      <title><![CDATA[Leenwoorden]]></title>
      <description><![CDATA[We zitten aan tafel gezellig te eten met twee kleinzonen van bijna 12 en 8 jaar oud. Zij zijn met hun gezin naar Engeland geweest. Hun en onze talenkennis wordt tijdens het eten spelenderwijs getest. Over en weer geven we elkaar een Engels of Nederlands woord om te vertalen en of uit te leggen. We praten ook over hoe talen woorden van elkaar hebben overgenomen, de leenwoorden. Waarop de kleinzoon van 8 vraagt: „Moet je die leenwoorden dan ook weer teruggeven?” ]]></description>
      <guid>https://nrc.nl/nieuws/2025/08/22/leenwoorden-a4903697</guid>
      <pubDate>Fri, 22 Aug 2025 06:49:02 +0000</pubDate>
    </item>
  </channel>
</rss>
