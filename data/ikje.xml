<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Zegt u  maar jij ]]></title>
      <description><![CDATA[We zijn weer op dansles gegaan.  De muziek is beter en het dansen veel leuker dan we ons herinnerden. Inmiddels zitten we ruim boven de gemiddelde leeftijd en dat viel op toen ik aan de bar met u werd aangesproken. „Zeg maar jij hoor, anders voel ik me zo oud”, zei ik.  Daarop kwam een onverwachte reactie.  „Dat doe ik liever niet, want dan voel ík me oud.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/10/zegt-u-maar-jij-a4147825</guid>
      <pubDate>Thu, 10 Nov 2022 00:00:00 +00:00</pubDate>
    </item>
    <item>
      <title><![CDATA[Vogelgeluiden]]></title>
      <description><![CDATA[Elke dag loop ik met mijn hond in het bos. In deze tijd van het jaar is de natuur prachtig, alle kleuren en geuren van het bos, de vogels en de paddestoelen. Wat me opvalt is dat veel jonge mensen hun hond al kijkend op hun telefoon uitlaten. Geen oog voor de mooie omgeving. Als mijn hond gaat spelen met de hond van een jongen die onafgebroken op zijn telefoon kijkt staan we zwijgend naast elkaar. Ik hoor vogelgeluiden uit zijn telefoon komen. Als ik vraag wat hij kijkt zegt hij zonder op te kijken: „Oh, een natuurserie.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/09/vogelgeluiden-a4147612</guid>
      <pubDate>Wed, 9 Nov 2022 00:00:00 +00:00</pubDate>
    </item>
    <item>
      <title><![CDATA[Spartaans]]></title>
      <description><![CDATA[Mijn vriendin en haar man slaan zich spartaans en principevast door de energiecrisis: de thermostaat niet hoger dan 17 en over elke stoelleuning een kleurig wollen dekentje voor de gasten. En jezelf  wassen, ach, dat kan net zo goed met een ouderwets washandje en een stukje zeep. Sterker nog, ’s morgens wakker worden met rode wangen van het plenzen met ijskoud water: ze zouden niet anders meer wíllen. Maar na een paar wijntjes bij het eten pakt mijn vriendin haar mans arm en vraagt: „Mag ik voor mijn verjaardag in bad?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/08/spartaans-a4147509</guid>
      <pubDate>Tue, 8 Nov 2022 00:00:00 +00:00</pubDate>
    </item>
    <item>
      <title><![CDATA[Translate]]></title>
      <description><![CDATA[Als tandarts maak ik graag gebruik van Google Translate wanneer ik een patiënt in de stoel heb wiens taal ik niet machtig ben. Zo ook bij de behandeling van een mevrouw uit Oekraïne met kiespijn. Ik gebruik Google Translate, zij een Oekraïense variant. Als ik na het zetten van de verdoving wil kijken of die goed werkt, door op de kies te blazen, laat ze mij haar telefoon zien. Ik  lees: „Als je blaast voelt het nog sensueel.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/07/translate-a4147419</guid>
      <pubDate>Mon, 7 Nov 2022 00:00:00 +00:00</pubDate>
    </item>
    <item>
      <title><![CDATA[Poef]]></title>
      <description><![CDATA[Vorige week zaterdag was ik met een gast in het pierementenmuseum in Utrecht. Ik was wat grieperig en bleef op een grote poef zitten terwijl mijn gast meeging met de tour en verder rondkeek. Ik was zo moe dat ik even op mijn rug ging liggen toen er bijna niemand meer in die ruimte was. Een bezoeker kwam naar me toe, keek even zorgvuldig en vroeg toen: „Bent u vastgelijmd?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/05/poef-a4147348</guid>
      <pubDate>Sat, 5 Nov 2022 00:00:00 +00:00</pubDate>
    </item>
    <item>
      <title><![CDATA[Smaak]]></title>
      <description><![CDATA[„Heeft het u gesmaakt?”,  vroeg het vlotte meisje van het wegrestaurant routineus terwijl  ze de bakjes van het voorafje  afruimde. „Het smaakte naar niks”,  floepte ik er iets te oprecht uit. „Wat jammer voor u. Misschien straks even een coronatestje doen?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/04/smaak-a4147224</guid>
      <pubDate>Fri, 4 Nov 2022 00:00:00 +00:00</pubDate>
    </item>
    <item>
      <title><![CDATA[Lichtgewicht]]></title>
      <description><![CDATA[Mijn ruim veertig jaar oude naaimachine is zwaar. Ik besluit een nieuwe te kopen. Bij een bekende winkelketen bestel ik een ‘lichtgewicht’ naaimachine. Deze zal twee dagen later thuis worden bezorgd. Na vijf dagen bel ik de klantenservice om te vragen waar de machine blijft. Een vriendelijke mevrouw zegt dat-ie binnen 24 uur per fietskoerier wordt gebracht. Na weer een paar dagen wachten bel ik opnieuw. Wat blijkt: men is op zoek naar een sterke man voor de bezorging. Ik (vrouw, 65+) heb hem  toen zelf maar met de fiets opgehaald.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/03/lichtgewicht-a4147115</guid>
      <pubDate>Thu, 3 Nov 2022 00:00:00 +00:00</pubDate>
    </item>
    <item>
      <title><![CDATA[Verlaten]]></title>
      <description><![CDATA[Ik kom ’s morgens in de badkamer en op het wastafelblad ligt een boekje met de titel  Deze aarde verlaten  (Cri Stellweg, 1975). Enigszins verontrust – we zijn op leeftijd – vraag ik aan mijn vrouw waarom dat boekje daar ligt.  „Ooh”, zegt ze, „ik heb er vannacht een mug mee doodgeslagen.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/02/verlaten-a4146919</guid>
      <pubDate>Wed, 2 Nov 2022 00:00:00 +00:00</pubDate>
    </item>
    <item>
      <title><![CDATA[Vreemdgaan]]></title>
      <description><![CDATA[Een familielid was overleden. Ik moest zijn socialemedia-accounts uitschakelen, aangezien ik (15 jaar) in de familie het meest technisch ben. Wat scheelt was dat hij weinig sociale media gebruikte. Sterker nog, hij gebruikte alleen Facebook. Maar hij had niet één, niet twee, maar wel negen verschillende accounts. Ik dacht meteen aan vreemdgaan, maar op 83-jarige leeftijd? Een voor een schakelde ik elk account uit. Toen ik klaar was, vertelde ik het nieuws aan mijn vader. Hij barstte uit in lachen. „Ach jongen, hij ging helemaal niet vreemd. Hij was gewoon niet goed met al die schermpjes. Voor elk apparaat maakte hij een nieuw account aan!” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/01/vreemdgaan-a4146838</guid>
      <pubDate>Tue, 1 Nov 2022 00:00:00 +00:00</pubDate>
    </item>
    <item>
      <title><![CDATA[Vrolijk]]></title>
      <description><![CDATA[Ik lunch met een vriendin die ik al een tijdje niet meer heb gezien. We kletsen over alles. Mijn vriendin werkt in de ouderenzorg, ik ben rijksambtenaar. „Ik weet het niet, hoor,” zeg ik, „zoveel nieuwe jonge collega’s die ik door de coronaperiode en het hybride werken nooit heb gezien, en daarbij: ik ben in hun ogen stokoud. Als ze me in het echt zien, zijn ze vast niet heel blij.” Mijn vriendin lacht: „Dat heb ik gelukkig niet, ik hoor bij elke nieuwe dienst: wat heerlijk dat je er weer bent.” Ze kijkt me vrolijk aan: „Ze zijn dan wel dement, hè.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/31/vrolijk-a4146722</guid>
      <pubDate>Mon, 31 Oct 2022 00:00:00 +00:00</pubDate>
    </item>
  </channel>
</rss>
