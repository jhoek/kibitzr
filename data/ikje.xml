<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Twee vogels
	]]></title>
      <description><![CDATA[In de vroege ochtend fietsend langs park Het Loo hoorde ik in toevallige samenzang de roffel van een specht en de roep van een koekoek. Voor mij liep een jonge vrouw te joggen en toen ik haar passeerde kon ik het niet nalaten tegen haar te zeggen: „Mooi hé, die schijnbare cadans door twee vogels.” Zij draaide haar hoofd naar mij toe, haalde het bijna onzichtbare knopje uit haar rechteroor en vroeg vriendelijk: „Sorry, vroeg u wat?” ]]></description>
      <guid>https://nrc.nl/nieuws/2024/04/16/twee-vogels-a4196123</guid>
      <pubDate>Tue, 16 Apr 2024 06:43:59 +00:00</pubDate>
    </item>
    <item>
      <title><![CDATA[
		Trendy
	]]></title>
      <description><![CDATA[Onze volwassen dochter, opgegroeid in ons dorp, geniet van het stadse leven in Amsterdam. Ze volgt de modetrends en weet de nieuwste winkeltjes en leuke adresjes. We staan op het punt om met haar de stad in te gaan als mijn man thuiskomt van een dagje schuren en verven in het nieuwe huis van zijn vriend. Dochter complimenteert: „Je ziet er leuk uit, pap! Zo hip die Poverty-look!” ]]></description>
      <guid>https://nrc.nl/nieuws/2024/04/15/trendy-a4196036</guid>
      <pubDate>Mon, 15 Apr 2024 06:44:00 +00:00</pubDate>
    </item>
    <item>
      <title><![CDATA[
		Opinie
	]]></title>
      <description><![CDATA[Ik, vader van drie kinderen en fel gekant tegen alles wat met schermen en telefoons te maken heeft, lees aan het ontbijt hardop voor uit een artikel op de Opiniepagina: „Ouders die stevige grenzen stellen aan smartphonegebruik ontzeggen hun kinderen niets. Ze geven hen juist iets: echte vrije tijd.” Renée (8) gebogen over haar Suske en Wiske, reageert zonder op te kijken: „Ik wil geen vrijheid, ik wil een iPhone.” ]]></description>
      <guid>https://nrc.nl/nieuws/2024/04/13/opinie-a4195928</guid>
      <pubDate>Sat, 13 Apr 2024 06:44:00 +00:00</pubDate>
    </item>
    <item>
      <title><![CDATA[
		Japanse zinnen
	]]></title>
      <description><![CDATA[We hebben ons goed voorbereid op zeven weken Japan, vooral wat de taal betreft. Mijn vriend heeft een vertaalcomputertje gekocht en ik heb via een app een aantal maanden Japans geleerd. Ik vind vooral de uitspraak super moeilijk, maar ben best trots dat ik hele zinnen kan fabriceren. In een onsen (heetwater bron) begin ik vol goede moed een gesprek met een vrouw die alleen Japans spreekt. Ik vertel dat ik uit Rotterdam kom. Ze kijkt verbaasd en verlaat snel het bad. Als ik de zin herhaal op het vertaalcomputertje, vertaalt die mijn Japans met: Ik ben hier dood. ]]></description>
      <guid>https://nrc.nl/nieuws/2024/04/12/japanse-zinnen-a4195798</guid>
      <pubDate>Fri, 12 Apr 2024 06:44:00 +00:00</pubDate>
    </item>
    <item>
      <title><![CDATA[
		Schermtijd
	]]></title>
      <description><![CDATA[Mijn vader is op 2 april overleden. Verwacht en toch onverwacht. We krijgen uit het ziekenhuis in een plastic tasje zijn persoonlijke spullen mee waaronder zijn telefoon. Na een week van zorgen, snotteren en regelen zetten we zijn telefoon weer aan. Op het scherm verschijnt direct een boodschap op een licht verwijtende toon. „U heeft uw schermtijd gemiddeld meer dan 2 uur per dag minder gebruikt”. Mijn broer grapt dat er zo geen overlijdensakte meer nodig is. Je bent vandaag de dag met dit soort berichten pas écht officieel overleden. ]]></description>
      <guid>https://nrc.nl/nieuws/2024/04/11/schermtijd-a4195688</guid>
      <pubDate>Thu, 11 Apr 2024 06:44:00 +00:00</pubDate>
    </item>
    <item>
      <title><![CDATA[
		Pastelkleuren
	]]></title>
      <description><![CDATA[Vriendin en ik waren vrijdag in een grote modezaak in Friesland. Vriendin in de paskamer en ik sta op wacht er naast. Op gehoorafstand zegt de vrouw van een echtpaar tegen de verkoopster: „Ik heb een probleem. Ik moet naar een trouwerij en daarvoor zijn kledingvoorschriften; niet in lange jurk en broek. Kan ik inkomen, maar in de uitnodiging zat ook een kleurenstaal. Ik moet in pastelkleuren verschijnen.” Vriendin roept vanuit de paskamer: „Ik zou niet gaan.” ]]></description>
      <guid>https://nrc.nl/nieuws/2024/04/10/pastelkleuren-a4195559</guid>
      <pubDate>Wed, 10 Apr 2024 06:44:01 +00:00</pubDate>
    </item>
    <item>
      <title><![CDATA[
		Gotisch
	]]></title>
      <description><![CDATA[Met mijn moeder zit ik op een terras aan de voet van de Sint-Jan. Aan het tafeltje naast ons strijken twee dames neer die zo te zien een dagje Den Bosch doen. „De Sint-Jan,” begint de een uit te leggen, „is een gotische kathedraal.” De ander knikt bewonderend. „En weet je waarom dat gotisch heet?” „Nou?” „Al die ornamenten en die beelden die je daar ziet, dáár aan de buitenkant, die zijn állemaal gegoten.” „Ach ja, natuurlijk!” ]]></description>
      <guid>https://nrc.nl/nieuws/2024/04/09/gotisch-a4195435</guid>
      <pubDate>Tue, 9 Apr 2024 06:44:01 +00:00</pubDate>
    </item>
    <item>
      <title><![CDATA[
		Hip en veilig
	]]></title>
      <description><![CDATA[Als ik na een bezoek aan mijn zus naar huis wil fietsen is het donker. En het regent hard. Mijn zus komt aanlopen met een hip veiligheidsvest, voorzien van lampjes, dat ze van een dochter kreeg. Maar we snappen niet hoe ik dat aan moet trekken. Op de rug of schouders, over een arm? Het vestje glijdt overal weg; ik geef de moed op en fiets onveilig naar huis. De volgende dag belt mijn zus op: „Het vest is bedoeld voor Doortje.” Doortje is haar hond. ]]></description>
      <guid>https://nrc.nl/nieuws/2024/04/08/hip-en-veilig-a4195336</guid>
      <pubDate>Mon, 8 Apr 2024 06:44:01 +00:00</pubDate>
    </item>
    <item>
      <title><![CDATA[
		In de supermarkt
	]]></title>
      <description><![CDATA[Alle boodschappen staan op de band, de vrouw ziet dat er iets ontbreekt. Ze vraagt haar man snel nog een pak WC-papier te halen. Kennelijk heeft hij in de gauwigheid een ongewoon merk gepakt. Als hij ermee terugkomt leest ze kritisch, met gefronst voorhoofd de verpakking. Ik hoor haar zeggen: „Nee toch Henk, gatsie, recycled! Dit hebben ze al een keer gebruikt, breng maar gauw terug.” ]]></description>
      <guid>https://nrc.nl/nieuws/2024/04/06/in-de-supermarkt-a4195270</guid>
      <pubDate>Sat, 6 Apr 2024 06:44:02 +00:00</pubDate>
    </item>
    <item>
      <title><![CDATA[
		Direttrice
	]]></title>
      <description><![CDATA[Na de publicatie in een Italiaanse online krant van mijn oorlogsverhaal, besluit ik de man-achter-de-krant op te zoeken in een provinciestadje in midden-Italië. Iedereen kent hem, blijkt bij een wandelingetje samen, zoals de rijkste man van het stadje en don Enzo, de pastoor. Ze nodigen me uit, in een palazzo en bij de mis. In het begin ben ik nog simpelweg een vrijwilligster van het Joods Museum Amsterdam, maar aan de burgemeester word ik al voorgesteld als: Sophie, direttrice del museo dell’olocausto. Terug in Amsterdam een en ander toch even bij de werkelijke directie rechtgezet. ]]></description>
      <guid>https://nrc.nl/nieuws/2024/04/05/direttrice-a4195141</guid>
      <pubDate>Fri, 5 Apr 2024 06:44:02 +00:00</pubDate>
    </item>
  </channel>
</rss>
