<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Steigerpraat
	]]></title>
      <description><![CDATA[Op de zwemsteiger bij het Amsterdamse Bos valt altijd wel wat te beleven. Mijn man en ik horen achter ons: „Ja, je mag zeggen wat je wilt.” Er komt een moeder aanlopen met haar dochtertje van een jaar of drie. We verwachten dat er nu iets volgt over niet mogen schelden. Daarna volgt: „Maar een gans is geen eend!” ]]></description>
      <guid>https://nrc.nl/nieuws/2024/08/20/steigerpraat-a4863171</guid>
      <pubDate>Tue, 20 Aug 2024 06:44:43 +00:00</pubDate>
    </item>
    <item>
      <title><![CDATA[
		Medeleven
	]]></title>
      <description><![CDATA[In sommige gevallen kan het heel handig zijn: het door Facebook automatisch af laten maken van woorden in een berichtje. Gaat sneller en is makkelijker, maar niet in alle gevallen. Eind augustus is mijn broer overleden. Vele warme en dierbare berichten ontving ik via de socials, een fors aantal begon echter met „Gecontroleerd…” ]]></description>
      <guid>https://nrc.nl/nieuws/2024/08/19/medeleven-a4863071</guid>
      <pubDate>Mon, 19 Aug 2024 06:44:43 +00:00</pubDate>
    </item>
    <item>
      <title><![CDATA[
		Hartkloppingen
	]]></title>
      <description><![CDATA[Op de spoedeisende hulp zie ik een patiënte die door haar vriendin op de grond van haar woning is aangetroffen. Na een val drie dagen eerder had ze niet meer de kracht om overeind te komen. Bang is ze niet geweest, en van verveling was ook geen sprake, vertelt ze. Om te achterhalen of een ritmestoornis de oorzaak van de val is, vraag ik of ze last heeft van hartkloppingen. „Eigenlijk niet, schat”, antwoordt ze, „het is alweer een hele poos geleden dat ik voor het laatst verliefd was.” ]]></description>
      <guid>https://nrc.nl/nieuws/2024/08/17/hartkloppingen-a4862993</guid>
      <pubDate>Sat, 17 Aug 2024 06:44:44 +00:00</pubDate>
    </item>
    <item>
      <title><![CDATA[
		Ander licht
	]]></title>
      <description><![CDATA[Als kersverse taalcoach voor nieuwkomers spreek ik een Afghaanse jongen die al behoorlijk taalvaardig is. Ik vertel hem over mijn idee om iets te doen met Nederlandse liedjes in de les. Spontaan begint hij Shaffy te zingen: Ik ben misschien te laat geboren of in een land zonder licht. Ik val even stil en zeg dan bloedserieus: „Volgens mij is het ‘een land met ander licht.’” Lachend reageert hij: „Bij ons viel het licht altijd uit dus ik zing ‘een land zonder licht’.” ]]></description>
      <guid>https://nrc.nl/nieuws/2024/08/16/ander-licht-a4862883</guid>
      <pubDate>Fri, 16 Aug 2024 06:44:44 +00:00</pubDate>
    </item>
    <item>
      <title><![CDATA[
		Geen campinghap
	]]></title>
      <description><![CDATA[Zoals vele Nederlanders staan wij op de camping deze zomer. Met ons gezin besluiten we de terugreis af te sluiten in een op en top luxe hotel met ‘volpension’. Even geen tweepits maaltijden en afwas. Wij vallen bij het avondeten aan op het buffet met salade, brood en pasta carbonara. Heerlijk, zegt mijn man, die inmiddels niks culinairs meer gewend is. Als hij het op heeft komt een ober aan onze tafel. Ze vraagt wat onze bestelling voor het diner is. We kijken mekaar aan en schieten keihard in de lach. Het buffet blijkt voor de kinderen, wij krijgen nog zes gangen. ]]></description>
      <guid>https://nrc.nl/nieuws/2024/08/15/geen-campinghap-a4862783</guid>
      <pubDate>Thu, 15 Aug 2024 06:44:44 +00:00</pubDate>
    </item>
    <item>
      <title><![CDATA[
		Zonnebrand
	]]></title>
      <description><![CDATA[Mijn man en ik zijn op zeilvakantie op de Wadden. Volgens de weersverwachting wordt het ruim 30 graden dus voordat we ’s morgens de haven uitvaren, smeren we ons van top tot teen in met een dikke laag zonnebrand. Er loopt een man voorbij in een overall. „Zo, jullie smeren je goed in … ja en dan over 2 uur weer hè”, zegt de man. „Oh is dat zo, dat wist ik niet“, zeg ik. „Ja, dat is het advies”, zegt de man. „Maar dat is allemaal commercie. Ik trek gewoon wat langs aan.” ]]></description>
      <guid>https://nrc.nl/nieuws/2024/08/14/zonnebrand-a4862683</guid>
      <pubDate>Wed, 14 Aug 2024 06:44:44 +00:00</pubDate>
    </item>
    <item>
      <title><![CDATA[
		Zelfredzaamheid
	]]></title>
      <description><![CDATA[Zoon (19) is op interrail door de Balkan. Mooie ervaring, goed voor zijn zelfstandigheid en zelfredzaamheid. En hij woont al een tijdje op kamers dus hij kan zich prima redden. Maar dan toch ineens een urgent appje, vergezeld van een foto van de achterkant van een ansichtkaart: „Mam, hoe werkt dat met het versturen van een kaartje?” ]]></description>
      <guid>https://nrc.nl/nieuws/2024/08/13/zelfredzaamheid-a4862575</guid>
      <pubDate>Tue, 13 Aug 2024 06:44:45 +00:00</pubDate>
    </item>
    <item>
      <title><![CDATA[
		Koffie verkeerd
	]]></title>
      <description><![CDATA[Bij het overstappen op Utrecht Centraal heb ik net genoeg tijd om koffie te halen bij de Starbucks. „Een zwarte koffie, graag”, zeg ik tegen de jongeman achter de kassa. „English please”, antwoordt hij. Met een zucht herhaal ik mijn verzoek in het Engels. Dan wil hij mijn naam weten. Lijkt me overbodig, er zijn verder geen klanten, maar vooruit, hij mag mijn naam op de kartonnen beker schrijven. Net op tijd om mijn trein te kunnen halen, krijg ik de beker overhandigd. Anamika lees ik op de beker met cappuccino. ]]></description>
      <guid>https://nrc.nl/nieuws/2024/08/12/koffie-verkeerd-a4862468</guid>
      <pubDate>Mon, 12 Aug 2024 06:44:46 +00:00</pubDate>
    </item>
    <item>
      <title><![CDATA[
		Allez les bleus
	]]></title>
      <description><![CDATA[Ik kijk de finale van de 3x3 basketballers, Nederland tegen Frankrijk, terug op de ochtend erna. Allez les bleus wordt gescandeerd vanaf de tribunes. Het zinderende einde, Nederland op de nipper gewonnen. Opgewekt en met nog enige adrenaline in mijn systeem loop ik de tuin in om mijn ontbijtje te nuttigen. Hoor ik nu nog steeds Allez les bleus? Blijkt de roep van onze vertrouwde duif te zijn, die precies op dezelfde toon en in het zelfde ritme zijn roekoe zingt als de Fransen op de tribunes. ]]></description>
      <guid>https://nrc.nl/nieuws/2024/08/10/allez-les-bleus-a4862354</guid>
      <pubDate>Sat, 10 Aug 2024 06:44:46 +00:00</pubDate>
    </item>
    <item>
      <title><![CDATA[
		Laagvliegers
	]]></title>
      <description><![CDATA[Ik loop vanmiddag bij mijn favoriete wijnhandel in Volos (Griekenland) binnen. De eigenaar, Dimitris, is een gepensioneerd F16 piloot. Ik vertel hem dat ik boven de Egeïsche zee vanaf mijn zeilboot zoveel militaire vliegbewegingen heb gezien. Ook heel veel erg lage vluchten. Dimitris antwoordt: „Of course, it’s summer and the pilots like to see bikinis…” ]]></description>
      <guid>https://nrc.nl/nieuws/2024/08/09/laagvliegers-a4862237</guid>
      <pubDate>Fri, 9 Aug 2024 06:44:47 +00:00</pubDate>
    </item>
  </channel>
</rss>
