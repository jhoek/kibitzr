<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Hechtingen]]></title>
      <description><![CDATA[Tijdens een nacontrole, zes weken na de bevalling, vraagt een jonge moeder of ik even naar de hechtingen wil kijken. „Het zit niet helemaal lekker”, vindt ze. Ze heeft zelf ook al met een spiegel gekeken en is geschrokken. Als ze zich aan het uitkleden is, hoor ik vanachter het gordijntje: „Dokter, ik waarschuw u alvast, het is net als in het NOS Journaal, de beelden kunnen schokkend zijn.” ]]></description>
      <guid>https://nrc.nl/nieuws/2023/12/05/hechtingen-a4183236</guid>
      <pubDate>Tue, 5 Dec 2023 06:43:44 +00:00</pubDate>
    </item>
    <item>
      <title><![CDATA[Sinterklaas]]></title>
      <description><![CDATA[Twee vrouwen, 60-plus, drinken koffie in het museumcafé. In het gebouw is een Sinterklaasfeest. De Sint schrijdt door het café en spreekt de vrouwen aan. „Zo, dat is lang geleden dat ik jullie gezien heb. Ik weet nog dat jullie zó klein waren en bij mij op schoot zaten.” De ene vrouw kijkt Sint aan en zegt tegen hem: „Ik denk eerder dat u bij mij op schoot gezeten heeft.” ]]></description>
      <guid>https://nrc.nl/nieuws/2023/12/04/sinterklaas-a4183134</guid>
      <pubDate>Mon, 4 Dec 2023 06:43:44 +00:00</pubDate>
    </item>
    <item>
      <title><![CDATA[Sinterwie?]]></title>
      <description><![CDATA[De schoenen zijn gezet. Klaas en zijn zusje Jet zingen hun repertoire aan sinterklaasliedjes. Het is voor alle aanwezigen duidelijk dat het gezag van de goedheiligman afstraalt op zijn jonge naamgenoot. Diens zusje heeft er na Sinterklaasje bonne bonne bonne genoeg van en roept gebiedend: „En nu Sinterjetje!” ]]></description>
      <guid>https://nrc.nl/nieuws/2023/12/02/sinterwie-a4183048</guid>
      <pubDate>Sat, 2 Dec 2023 06:43:44 +00:00</pubDate>
    </item>
    <item>
      <title><![CDATA[Uitblaasfunctie]]></title>
      <description><![CDATA[Vanmorgen samen met de vaste groep waarmee ik altijd de kranten doorneem, de nasleep van de verkiezingsuitslag besproken. Beetje gedeprimeerd. Om op een andere tekst te komen zeg ik: „Ik ga vanmiddag een grote speciale LED-kaars kopen.” Bas reageert meteen: „Oh, ik heb er vorige week een gekocht, fantastisch ding!” „Heeft die van jou ook een uitblaasfunctie?” vraag ik. Bas kijkt me verbaasd aan en zegt: „Nee, ik pak gewoon de afstandsbediening.” ]]></description>
      <guid>https://nrc.nl/nieuws/2023/12/01/uitblaasfunctie-a4182890</guid>
      <pubDate>Fri, 1 Dec 2023 06:43:45 +00:00</pubDate>
    </item>
    <item>
      <title><![CDATA[Boete]]></title>
      <description><![CDATA[We hadden een boete gekregen voor verkeerd parkeren in onze straat. Daar was ik het niet mee eens en ging in beroep. Samen met mijn dochter (3) ging ik naar de rechtszaal en legde haar onderweg uit: wanneer de politie vindt dat je iets verkeerd hebt gedaan, maar je het hier zelf niet mee eens bent, kan de rechter beslissen wie er gelijk heeft. De rechter deed uitspraak en mijn dochter vertelde thuis dat de linker mama gelijk had gegeven. ]]></description>
      <guid>https://nrc.nl/nieuws/2023/11/30/boete-a4182761</guid>
      <pubDate>Thu, 30 Nov 2023 06:43:45 +00:00</pubDate>
    </item>
    <item>
      <title><![CDATA[Links en rechts]]></title>
      <description><![CDATA[Paar dagen na de verkiezingsuitslag at ik met vrienden. We zaten met een kater aan tafel, niet door de alcohol, maar door de uitslag. We spraken af het niet over politiek te hebben. Iemand had een goed boek gelezen, een ander had net een kat in huis, en ik vroeg me af of ik de kerstboom al kon neerzetten. Een vriendin vertelde dat ze gezakt was voor haar rijexamen, omdat ze door de spanning was vergeten wat links of rechts was en in paniek verkeerd was afgeslagen. Er viel diepe stilte in de kamer, tot iemand vroeg: „Zeg, wat heb jij dan eigenlijk gestemd?” ]]></description>
      <guid>https://nrc.nl/nieuws/2023/11/29/links-en-rechts-a4182614</guid>
      <pubDate>Wed, 29 Nov 2023 06:43:45 +00:00</pubDate>
    </item>
    <item>
      <title><![CDATA[Chocoladeletters]]></title>
      <description><![CDATA[Bewegingloos zit de man in zijn scootmobiel, bij de bomvolle bak met kleine chocoladeletters. Hij ziet er oud uit. Hij staart met zijn roodomrande ogen naar de drie chocoladeletters in zijn rechterhand. Uit nieuwsgierigheid vraag ik hem: „Voor wie koopt u die chocoladeletters?” Langzaam komt er leven in de man, en hij antwoordt: „Ik heb twee dochters; de een heeft twee kinderen, en de andere heeft er een.” Waarop ik vraag of de chocoladeletters voor hen zijn. „Nee” antwoordde hij, „ik plezier mijzelf.” ]]></description>
      <guid>https://nrc.nl/nieuws/2023/11/28/chocoladeletters-a4182438</guid>
      <pubDate>Tue, 28 Nov 2023 06:43:45 +00:00</pubDate>
    </item>
    <item>
      <title><![CDATA[Solidariteit]]></title>
      <description><![CDATA[Zoon, 15, zegt dat hij later op SP gaat stemmen omdat die tegen een vuurwerkverbod zijn. Welke standpunten hebben ze nog meer, vraagt hij. „Ze hechten veel waarde aan solidariteit.” „Solidariteit, wat is dat?” „Solidariteit is bijvoorbeeld dat mensen die veel verdienen ook veel belasting betalen.” „Oh, laat dan maar zitten.” ]]></description>
      <guid>https://nrc.nl/nieuws/2023/11/27/solidariteit-a4182319</guid>
      <pubDate>Mon, 27 Nov 2023 06:43:45 +00:00</pubDate>
    </item>
    <item>
      <title><![CDATA[Buurthuis]]></title>
      <description><![CDATA[Een week voor de verkiezingen in een Haags buurthuis. Ik sta bij de balie, afwisselend bemenst door vrijwilligers van verschillende herkomst. Bij de koffie kondigt Jannie, de vrijwilliger van dienst, aan dat ze PVV gaat stemmen. Dat slaat in als een bom. De vrouwen (allen met hoofddoek) geloven het niet. De vrolijke stemming is weg. „Je maakt een grapje!” zegt er een. „Nee, ik maak geen grapje”, zegt Jannie. De vrouwen lopen bedrukt weg, mompelend dat dit toch niet waar kan zijn. Pas dan realiseert Jannie zich haar fout: „Maar ik hou wel van jullie hoor!” Antoinette Dop ]]></description>
      <guid>https://nrc.nl/nieuws/2023/11/25/buurthuis-a4182234</guid>
      <pubDate>Sat, 25 Nov 2023 06:43:46 +00:00</pubDate>
    </item>
    <item>
      <title><![CDATA[Thuisshirt]]></title>
      <description><![CDATA[Onderweg met de auto naar een uitwedstrijd hockey met vijf meiden op de rand van de puberteit. Eentje komt er halverwege de rit achter dat ze het thuisshirt van de club aan heeft. Ze pakt haar mobieltje en spreekt haar moeder vermanend toe dat zij de verkeerde set heeft klaargelegd. Moeder verontschuldigt zich meermaals, waarop dochterlief antwoordt: „Het is al goed, mam. Ik hang op, wij gaan nu verder met ons leven.” ]]></description>
      <guid>https://nrc.nl/nieuws/2023/11/24/thuisshirt-a4182092</guid>
      <pubDate>Fri, 24 Nov 2023 06:43:46 +00:00</pubDate>
    </item>
  </channel>
</rss>
