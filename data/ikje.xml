<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Stilte]]></title>
      <description><![CDATA[Donderdagochtend, in de stilte-/studeerruimte van de universiteit beginnen twee studenten op een toch wel behoorlijk geluidsniveau met elkaar te communiceren. „Kunnen jullie ophouden met praten, dit is een stilteruimte!”, zegt een ietwat geïrriteerde medestudent. De geïrriteerde student gaat zitten, doet zijn oortjes in en stopt kauwgom in zijn mond. Het komende uur wordt de stilteruimte gevuld met blikkerige rockmuziek en luid snuivend gesmak. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/01/stilte-a4161024</guid>
      <pubDate>Sat, 1 Apr 2023 06:43:30 +00:00</pubDate>
    </item>
    <item>
      <title><![CDATA[Dochter]]></title>
      <description><![CDATA[Tijdens onze maaltijd in een familierestaurant in Oost-Portugal fladdert een vrolijk klein meisje rond onze tafel. Bij het afrekenen vraag ik aan de eigenaar, ik schat hem eind veertig: „Uw kleindochter?”  Licht geprikkeld antwoordt hij: „Nee hoor, mijn dochter”. Om het goed te maken vraag ik, met een knik naar de jonge vrouw bij wie het meisje nu op schoot zit: „Uw vrouw?”   „Nee, mijn andere dochter”, komt er ijzig uit. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/31/dochter-a4160911</guid>
      <pubDate>Fri, 31 Mar 2023 06:43:31 +00:00</pubDate>
    </item>
    <item>
      <title><![CDATA[Brownies]]></title>
      <description><![CDATA[Een buurtbijeenkomst met bij binnenkomst een plank vol lekkernijen zoals brownies, blondies en boterkoek. Een circa zevenjarig jongetje staat verlekkerd te kijken en zegt dan: „Ik kan niet kiezen.”  De vriendelijke dame achter de plank: „Dan neem je er toch twee?” Het jongetje grist twee dezelfde brownies van de plank. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/30/brownies-a4160808</guid>
      <pubDate>Thu, 30 Mar 2023 06:43:31 +00:00</pubDate>
    </item>
    <item>
      <title><![CDATA[‘Wij oudere jongeren moeten elkaar een beetje helpen’]]></title>
      <description><![CDATA[Maandag overleed cabaretier, satiricus, schrijver en tv-maker Wim de Bie op 83-jarige leeftijd. Dat hij voor velen belangrijk was, bleek ook uit de mailbox van de redactie van de Achterpagina. Lezers van NRC  stuurden een groot aantal Ikjes op. Hieronder vindt u een selectie.  Ik fiets met lichte weemoed in het hart naar de stad en mijmer over Wim de Bie. Al die oude lp’s, al die zondagavonden dat ik thuis bleef voor hem en Kees. Geniale kerel met een prachtkop, ik adoreerde hem. In de fietsenstalling van Forum Groningen is het vervolgens bomvol, maar de wat moeilijk lopende steward zoekt gedienstig een plekje voor me.  Ik bedank hem. „Ach”, grijnst hij, „wij oudere jongeren moeten elkaar een beetje helpen, hè.” Trees Roose Op vrijdagavond-koopavond, het zal begin 1980 zijn geweest, liep ik vanuit mijn ouderlijk huis in Bussum het tunneltje onder het spoor uit de Nassaulaan in. Een grote man pakte voor Boekhandel Los zijn ouderwetse herenfiets met lederen zadel (en grote veren daaronder), keek met kromme schouders schichtig om zich heen, begon te hollen, zette af van de grond, zo met een ferme sprong ineens op het zadel en trapte hard weg. Snel keek ik om mij heen waar de camera’s stonden? Geen tv-camera te bekennen. Wim de Bie speelde helemaal geen typetje maar sprong altijd zo op zijn fiets.  Jon Westerweel  Mijn vader zat meestal te lezen, aan de tafel in de voorkamer. Stil en in zichzelf. Maar op zondag om acht uur zette hij de televisie aan. We wisten het, dan moesten wij stil zijn. Koot en Bie kwamen in beeld en mijn vader begon te schuddebuiken van het lachen. Een half uur lang. Wij keken verwonderd naar hem en nauwelijks naar de beeldbuis. Dank Wim de Bie, voor het verzetten van de zinnen van ons gezin. Jeroen Nugteren Vanmiddag wandelde ik wat rond in een winkel gespecialiseerd in huishoudartikelen toen ik per ongeluk tegen een mattenklopper aanliep. Ha, die had ik toch nog nodig om ons grote wollen kleed uit te kunnen kloppen. Blij liep ik er mee naar huis. Thuis aangekomen las ik het verdrietige nieuws dat Wim de Bie was overleden. Samen met Van Kooten een van de helden uit mijn jeugd. Met diepe eerbied zal ik de vandaag aangeschafte mattenklopper hanteren en bij elke slag zal ik met vreugde denken aan een van De Bies typetjes en alter ego’s. Karolien Hollanders Ik ben met de auto op weg naar een best belangrijke opdracht bij een jonge organisatie. Onderweg wordt het radioprogramma onderbroken; Wim de Bie is dood. Daarop draait Zoek jezelf broeders. Ik zing, met vol volume en een traan in de ogen mee. De afslag mis ik. Ruim een half uur te laat kom ik aan. De opdrachtgever snapt het met een half woord. Wim de Bie, niet alleen taalvirtuoos, ook verbinder van jong en oud. Hans van Dugteren  Voor mijn afstudeerscriptie aan de Hogeschool voor de Journalistiek in Tilburg schreef ik per e-mail mensen achter meerdere bekende weblogs aan. Ik vroeg hen wat ze deden met mailtjes van lezers. De enige die iets terugstuurde was Wim de Bie van Bieslog.nl. Ik had hem verteld dat ik zijn blog goed vond.  „Ik loop helemaal naast mijn schoenen van trots”, schreef De Bie. „En om nog meer naast mijn schoenen te lopen: ik lees echt ieder mailtje!” Ben Schattenberg   Correctie (29 maart 2023): In een eerdere versie van het ikje ‘Bieslog’ stond Ben Schattenburg als auteur van de het ikje vermeld. Zijn juiste naam is Ben Schattenberg. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/28/wij-oudere-jongeren-moeten-elkaar-een-beetje-helpen-a4160647</guid>
      <pubDate>Tue, 28 Mar 2023 06:43:31 +00:00</pubDate>
    </item>
    <item>
      <title><![CDATA[Asociaal]]></title>
      <description><![CDATA[Zaterdagmiddag. In de trein van Breda naar Den Haag. Een man vindt het nodig om zijn muzieksmaak met de hele coupé te delen en speelt zijn muziek af zonder koptelefoon. De vrouw in de vierzits naast mij draait zich geïrriteerd om. Ze weet niet precies waar de muziek vandaan komt, dus draait ze weer terug, en zegt tegen niemand in het bijzonder: „Jezus man, wat asociaal!”, terwijl ze haar schoenen op de stoel tegenover haar zet.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/28/asociaal-a4160585</guid>
      <pubDate>Tue, 28 Mar 2023 06:43:31 +00:00</pubDate>
    </item>
    <item>
      <title><![CDATA[Korting]]></title>
      <description><![CDATA[De man van de vloerisolatie komt binnen voor een inspectie van de kruipruimte, voordat hij een offerte gaat maken. Hij ziet in de woonkamer mijn vleugel staan. „Speelt u daarop?” „Elke dag”, antwoord ik. „Wilt u dat ook doen als ik aan het werk ben?” Dat beloof ik. Ook tijdens de inspectie speel ik wat. Een paar dagen later rolt de offerte in de bus. „Ik heb een korting toegepast omdat er mogelijk pianospel aanwezig is.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/27/korting-a4160494</guid>
      <pubDate>Mon, 27 Mar 2023 06:43:31 +00:00</pubDate>
    </item>
    <item>
      <title><![CDATA[Blij]]></title>
      <description><![CDATA[Een vrouw bestelt in onze slijterij een zeer exclusieve whisky van meer dan 500 euro. Als ze hem komt ophalen vraag ik of het een cadeautje is. „Jazeker”, zegt ze. „Voor mijn man.” Ik zeg dat hij wel heel blij zal zijn  met zo’n cadeau, en dat het vast een bijzondere gelegenheid zal zijn om hem te openen. „Openmaken?” zegt ze, „Van zijn leven niet. Die gaat de kast in en hij komt er nooit meer uit!”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/25/blij-a4160439</guid>
      <pubDate>Sat, 25 Mar 2023 06:43:31 +00:00</pubDate>
    </item>
    <item>
      <title><![CDATA[Huisarts]]></title>
      <description><![CDATA[We  rijden door de ochtendspits. Vlak voor ons wordt een fietser geschept door een auto.  De bestuurders stappen uit om te helpen, wij ook. Het slachtoffer ligt op de grond. Hij heeft een bloedneus. Een omstander schiet te hulp, hij is arts. Hij bekijkt de man, die op straat is gaan zitten, en vraagt hem of hij weet waar hij is. „Ja”, zegt de man. Een goed teken. De arts: „Heb je een huisarts?”  „Ja”, antwoordt het slachtoffer. „Jij.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/24/huisarts-a4160328</guid>
      <pubDate>Fri, 24 Mar 2023 06:43:32 +00:00</pubDate>
    </item>
    <item>
      <title><![CDATA[Vegetarisch]]></title>
      <description><![CDATA[Voor een werklunch zitten we in een  restaurant in Brussel met onberispelijke bediening. Op het menu asperges met gerookte ham uit de Ardennen. Mijn vegetarische collega vraagt of ze misschien de ham weg willen laten. Natuurlijk meneer, dat is geen enkel probleem. Een paar minuten later komt de ober  terug met de asperges, en het gevonden alternatief: een dikke plak foie gras.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/23/vegetarisch-a4160235</guid>
      <pubDate>Thu, 23 Mar 2023 06:43:32 +00:00</pubDate>
    </item>
    <item>
      <title><![CDATA[Rij]]></title>
      <description><![CDATA[Na een weekend Londen sta ik in de rij voor de zelfscanpaspoortcontrole op Schiphol. Naast mij joelt een jong Engels stel naar vrienden omdat zij voor de verkeerde – en veel langere – rij zouden hebben gekozen: die voor de non-EU-balie. Als het systeem het paspoort van de jongen weigert, vraagt hij mij waarom. „Remember Brexit?”, vraag ik. Hij zucht, en roept naar zijn vrienden: „Shit, we picked the wrong side!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/22/rij-a4160089</guid>
      <pubDate>Wed, 22 Mar 2023 06:43:32 +00:00</pubDate>
    </item>
  </channel>
</rss>
