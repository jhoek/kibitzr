<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Nieuwjaarsdag]]></title>
      <description><![CDATA[Halverwege Nieuwjaarsdag stort mijn zoon (14) zich naast mij op de bank. Moe van Oudjaar dat hij bij een vriend heeft gevierd. „Het is alweer januari, dat betekent dat je over vijf weken jarig bent. Ga maar vast nadenken over cadeautjes”, zeg ik enthousiast. Hij antwoordt: „Ik wil een auto en een file, maar het moet wel een Ferrari zijn. En anders wil ik andere ouders.” Ik ben getuige van een puberkater, zonder alcohol. ]]></description>
      <guid>https://nrc.nl/nieuws/2024/01/02/nieuwjaarsdag-a4185683</guid>
      <pubDate>Tue, 2 Jan 2024 06:43:34 +00:00</pubDate>
    </item>
    <item>
      <title><![CDATA[Romantiek]]></title>
      <description><![CDATA[Op wintersport wisselen we tijdens het diner met een aantal dames van gedachten over de romantische inborst van onze partners. Jos scoort niet al te veel punten, niet bij zijn vrouw Wiesje en na haar verhalen ook niet bij ons. Later die avond zitten we met het hele gezelschap aan lange tafels in het lokale gemeenschapshuis. Jos is inmiddels op de hoogte van zijn evaluatie en als de rozenverkoper langskomt pikt hij mijn subtiele hints verbazingwekkend snel op. Hij rekent een roos af en geeft deze aan zijn buurvrouw met de woorden: „Wiesje zit daar, geef jij ’m even door?” ]]></description>
      <guid>https://nrc.nl/nieuws/2023/12/30/romantiek-a4185601</guid>
      <pubDate>Sat, 30 Dec 2023 06:43:34 +00:00</pubDate>
    </item>
    <item>
      <title><![CDATA[Vakantie]]></title>
      <description><![CDATA[De laatste schoolweek van 2023. Ook de laatste bijles van dit jaar in het buurthuis van de stadswijk waar voornamelijk praktiserende moslims wonen. Ik wens de leerlingen een fijne kerstvakantie. Een leerling uit groep acht wenst ook de leerkracht een fijne vakantie: „Dus hebben we straks twee weken geen school. En ook twee weken geen bijles! Wat houd ik toch van christenen, meester. Zoveel vrije dagen!” ]]></description>
      <guid>https://nrc.nl/nieuws/2023/12/29/vakantie-a4185492</guid>
      <pubDate>Fri, 29 Dec 2023 06:43:34 +00:00</pubDate>
    </item>
    <item>
      <title><![CDATA[Piep-piep]]></title>
      <description><![CDATA[Een koude, natte dag, verkleumd bereik ik de supermarkt. Voor mij bij de kassa staat een man met een halfje bruin en een pak sap. 2,78 euro, zegt de jonge caissière. Een piep klinkt, ‘geen saldo’. De man lijkt niet verbaasd, accepteert gelaten zijn lot en loopt naar buiten. Dan pakt het meisje haar telefoon, houdt ’m voor het pinapparaat. Piep-piep klinkt het, en dan rent ze achter de man aan om zijn boodschappen te geven. „Wat lief!” roep ik uit tegen haar collega. „Welkom bij de Albert Heijn Westermarkt”, zegt die met een grijns. Opgewarmd verlaat ik het pand. ]]></description>
      <guid>https://nrc.nl/nieuws/2023/12/28/piep-piep-a4185380</guid>
      <pubDate>Thu, 28 Dec 2023 06:43:34 +00:00</pubDate>
    </item>
    <item>
      <title><![CDATA[Top 2000]]></title>
      <description><![CDATA[In het ontmoetingscentrum voor mensen met dementie raak ik, vrijwilliger, in gesprek over de Top 2000. We nemen een aantal titels met de gasten door en al snel zingen we moeiteloos met elkaar wat ‘gouwe ouwen’. Mijn buurman heeft kennelijk dezelfde smaak en een goed muzikaal geheugen. Aangekomen bij ‘Yesterday’ van de Beatles zingt hij woord voor woord mee, totdat we de tekst „Suddenly, I’m not half the man I used to be” hebben bereikt. Hij stopt, kijk me aan en zegt met een indringende blik: „Dit lied gaat over mij.” ]]></description>
      <guid>https://nrc.nl/nieuws/2023/12/27/top-2000-a4185263</guid>
      <pubDate>Wed, 27 Dec 2023 06:43:34 +00:00</pubDate>
    </item>
    <item>
      <title><![CDATA[Verkeerd verbonden]]></title>
      <description><![CDATA[Om een aanpassing in onze boeking te doen bel ik met het hotel. Nadat de telefoon wordt opgenomen meld ik dat ik een wijziging in de boeking wil doorgeven. Na een moment stilte krijg ik als antwoord: „Het lijkt mij onwaarschijnlijk dat u binnenkort bij ons wilt komen logeren. Wij zijn een uitvaartonderneming.” ]]></description>
      <guid>https://nrc.nl/nieuws/2023/12/23/verkeerd-verbonden-a4185171</guid>
      <pubDate>Sat, 23 Dec 2023 06:43:35 +00:00</pubDate>
    </item>
    <item>
      <title><![CDATA[Kolven]]></title>
      <description><![CDATA[Mijn zoontje van drie wilde graag helpen met kolven. Bij het uitzetten van het kolfapparaat zei hij triomfantelijk: „Zo, ik heb de koe gemelkt.” „Wát zeg je?”, vroeg ik hem. „Gemolken”, corrigeerde hij zichzelf. ]]></description>
      <guid>https://nrc.nl/nieuws/2023/12/22/kolven-a4185056</guid>
      <pubDate>Fri, 22 Dec 2023 06:43:35 +00:00</pubDate>
    </item>
    <item>
      <title><![CDATA[Winterkermis]]></title>
      <description><![CDATA[Op een rustige donderdag bezoeken we het Openluchtmuseum in Arnhem. We krijgen extra tickets voor de winterkermis bij het museum. Zij is nog nooit in een zweefmolen geweest en stapt resoluut op het vriendelijk monster af. Glunderend zweeft ze haar rondjes en ik zeg tegen de molenaar: „Niet gek voor een eerste keer, hè.” Daarna wil ze ook nog met mij (dat dan weer wel) in de rupsbaan met belgerinkel en overkapping, voor een stiekeme zoen. Gierend van napret lopen wij, samen 161 jaar, naar de uitgang en betalen met haar horloge voor een uitrij-munt. ]]></description>
      <guid>https://nrc.nl/nieuws/2023/12/21/winterkermis-a4184937</guid>
      <pubDate>Thu, 21 Dec 2023 06:43:35 +00:00</pubDate>
    </item>
    <item>
      <title><![CDATA[Handstomer]]></title>
      <description><![CDATA[Toch een tikje gespannen zitten mijn schoonmoeder en ik in de wachtkamer van het ziekenhuis. Zij krijgt de uitslag van een belangrijke MRI. We proberen gezellig over koetjes en kalfjes te praten. Ze vraagt me of ik ook zo’n handige handstomer heb voor mijn kleding. „Ja”, antwoord ik, „die heb ik ook. Fijn ding, hè?” „Ja”, zegt ze, „is een fijn ding.” Na een korte stilte vervolgt ze: „Eigenlijk heb ik hem nog nooit gebruikt.” „Ik ook niet”, zeg ik. ]]></description>
      <guid>https://nrc.nl/nieuws/2023/12/20/handstomer-a4184807</guid>
      <pubDate>Wed, 20 Dec 2023 06:43:35 +00:00</pubDate>
    </item>
    <item>
      <title><![CDATA[Paarse badmuts]]></title>
      <description><![CDATA[Bewegen is goed, zeker voor mensen van onze gevorderde leeftijd. Daarom trekken wij wekelijks baantjes in een naburig zwembad. In het water kan ik niet goed zien omdat ik mijn bril dan niet op heb, maar ik herken mijn vrouw in elk geval aan haar paarse badmuts. Na een aantal baantjes haal ik haar in en tik op haar badmuts. „Ga je lekker, schat”, vraag ik. Het volgende moment keek ik in een wildvreemd gezicht dat niet bijster vriendelijk staat. „Ga iemand van je eigen leeftijd lastig vallen, sukkel”, bijt ze me toe. ]]></description>
      <guid>https://nrc.nl/nieuws/2023/12/19/paarse-badmuts-a4184685</guid>
      <pubDate>Tue, 19 Dec 2023 06:43:36 +00:00</pubDate>
    </item>
  </channel>
</rss>
