<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Klassieke Top ]]></title>
      <description><![CDATA[Op de autoradio hoor ik hoe demissionair minister Robbert Dijkgraaf de stemweek voor de Klassieke Top 400 opent. Wat is zijn favoriete klassieke muziekstuk, vragen ze. Ik zeg tegen mijzelf: „Zeg: een werk van Johann Sebastian Bach!”. Hij zegt:  „Een werk van Johann Sebastian Bach”.  „Welk werk?” Ik roep: „Zeg: een deel uit de Matthäus-Passion!” Hij zegt: „Een deel uit de Matthäus-Passion.”  „Welk deel?” vragen ze hem tenslotte. Ik schreeuw tegen de autoradio: „Zeg: ‘Aus Liebe’!”  En de heer Dijkgraaf  antwoordt: „‘Aus Liebe’.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/16/klassieke-top-a4177330</guid>
      <pubDate>Mon, 16 Oct 2023 06:43:57 +00:00</pubDate>
    </item>
    <item>
      <title><![CDATA[Stagiair]]></title>
      <description><![CDATA[De stagiaire was supervriendelijk en aardig maar helaas begreep zij de stage-opdrachten niet. Extra uitleg en meer begeleiding mochten niet baten. In de vrijdagvergadering viel het moeilijke besluit: zij kon haar stage niet afmaken. Met lood in zijn schoenen vertelde haar stagebegeleider haar die middag het slechte nieuws en sloot af met de mededeling dat zij maandag niet hoefde terug te komen. Een uur later stak de stagiaire haar hoofd om de hoek van de deur, en riep vrolijk: „Tot dinsdag!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/14/stagiair-a4177191</guid>
      <pubDate>Sat, 14 Oct 2023 06:43:57 +00:00</pubDate>
    </item>
    <item>
      <title><![CDATA[Spelkring]]></title>
      <description><![CDATA[In het seniorencomplex in Amsterdam-Zuid gaat de bridgemiddag deze week niet door:  vanwege de „Week van de eenzaamheid” is de zaal die onze spelkring daar tweemaal per maand huurt niet beschikbaar. In het woonlandschap voor 55-plussers in Groningen worden in deze zelfde week veel activiteiten georganiseerd vanwege de „Week van de ontmoeting”. Om geen slag te verliezen: er gaat niets boven Groningen! Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/13/spelkring-a4177058</guid>
      <pubDate>Fri, 13 Oct 2023 06:43:58 +00:00</pubDate>
    </item>
    <item>
      <title><![CDATA[Gezichtsherkenning]]></title>
      <description><![CDATA[Onze schoonzoon heeft vergeten zijn telefoon mee te nemen  naar zijn werk. Niet erg, want het apparaat wordt ontgrendeld door gezichtsherkenning. Onze kleinzoon van net een jaar weet de telefoon van z'n  vader in handen te krijgen en kijkt naar het scherm. Even later is het ding klaar voor gebruik. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/12/gezichtsherkenning-a4176930</guid>
      <pubDate>Thu, 12 Oct 2023 06:43:58 +00:00</pubDate>
    </item>
    <item>
      <title><![CDATA[Voorspelling]]></title>
      <description><![CDATA[In de zomer van 1974 plukte ik als begin twintiger gedurende vier weken peren in een kibboets gelegen bij het noordelijke Sfad. Daarna volgde met de groep een week rondreis door Israël. Zo bezochten we onder meer Jeruzalem, de Dode Zee, Eilat, Masada, Ein Gedi, Yad Vashem. Toen we met de bus langs Gaza reden, zei onze gids dat dit gebied het grootste probleem van de staat Israël zou worden. Afgelopen weekeinde kwam zijn voorspelling na bijna 50 jaar uit. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/11/voorspelling-a4176779</guid>
      <pubDate>Wed, 11 Oct 2023 06:43:58 +00:00</pubDate>
    </item>
    <item>
      <title><![CDATA[Flessenautomaat]]></title>
      <description><![CDATA[Vanochtend bracht ik de blikjes en flessen terug . Ik stop ze in het  apparaat en een blikje komt terug. Zegt een uitermate correcte stem achter me, goed articulerend: „U moet het lipje naar binnen buigen, anders herkent de software de vorm niet.”   Ik draai me om en daar staan twee zwervers met de nodige zakken met blikjes over de schouders. De een kijkt  nog lijper dan de ander. Ze wensen me een prettige dag. En  hoor ze nog zeggen: „De meeste mensen weten dit soort praktische dingen niet.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/10/flessenautomaat-a4176667</guid>
      <pubDate>Tue, 10 Oct 2023 06:43:59 +00:00</pubDate>
    </item>
    <item>
      <title><![CDATA[Nachtaapje]]></title>
      <description><![CDATA[De voorzijde van onze cabine in een wildpark in Zuid-Afrika is helemaal van glas om van  het uitzicht te kunnen genieten. Instructie:  voedselresten goed opruimen, om dieren ’s nachts op veilige afstand te houden. Doen we graag.   ’s Ochtends bij het ontbijt buiten  lijken ook wijzelf bezichtiging waard te zijn geweest: op het  raam staan duidelijk  twee handafdrukken van een ‘bush baby’. Schattig, denken wij,  vannacht heeft een ‘nachapie’ bij ons naar binnen staan gluren. Ik sta op om de handjes van het glas te vegen. Pas dan blijkt dat ze aan de binnenkant zitten. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/09/nachtaapje-a4176549</guid>
      <pubDate>Mon, 9 Oct 2023 06:43:59 +00:00</pubDate>
    </item>
    <item>
      <title><![CDATA[Herkenning]]></title>
      <description><![CDATA[Wij, een echtpaar van begin 70, hebben al een aantal dagen covid en voelen ons knap beroerd. Aan de ontbijttafel leest mijn vrouw een onlineadvertentie voor, over een „multifunctionele dweil met ingebouwde sproeifunctie”. Als ze opkijkt is er onmiddellijk een blik van wederzijdse herkenning en steken we allebei onze vinger op; in deze omschrijving kunnen we ons volledig vinden.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/07/herkenning-a4176426</guid>
      <pubDate>Sat, 7 Oct 2023 06:44:00 +00:00</pubDate>
    </item>
    <item>
      <title><![CDATA[Literaire shot]]></title>
      <description><![CDATA[Als ik het ziekenhuis uitloop waar ik zojuist een coronaprik heb gekregen, hoor ik een vrouw achter mij zeggen: „Ik heb een Pfeijfferprik gekregen.” Verbaasd draai ik me om. De man naast haar zegt: „Pfizer zul je bedoelen.” „Ach”, zucht de vrouw, „dat komt door het boek. Vlak voordat ik naar de priklocatie fietste had ik Alkibiades uit.” Redactie: ‘Alkibiades’ is de nieuwste roman van Ilja Leonard Pfeijffer. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/06/literaire-shot-a4176304</guid>
      <pubDate>Fri, 6 Oct 2023 06:44:00 +00:00</pubDate>
    </item>
    <item>
      <title><![CDATA[Kampvuur]]></title>
      <description><![CDATA[Met acht stoere medeavonturiers maak ik een voettocht door de Canadese wildernis. Elke avond rond het kampvuur proberen we elkaar te overtroeven  met de meest heldhaftige verhalen, en voor we dan in onze slaapzakken kruipen stoken we het vuur flink op om ’s nachts nieuwsgierige grizzlyberen af te schrikken. Op een ochtend ontdekken we pal naast het nog smeulende kampvuur een enorme berendrol, kakelvers en nog dampend. Niemand had iets van dat bezoek gemerkt. Maar het is daarna voorgoed gedaan met de stoere kampvuurverhalen.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/05/kampvuur-a4176218</guid>
      <pubDate>Thu, 5 Oct 2023 06:44:01 +00:00</pubDate>
    </item>
  </channel>
</rss>
