<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Moderne oma
	]]></title>
      <description><![CDATA[Moderne oma woont in de Jordaan in Amsterdam, kent elke nieuwe stijl en is zo op de hoogte van de laatste trends. Bij de bakker is het zo druk dat er een bank is geplaatst tegen de muur. Ik zit naast een student die met opengeklapt computertje zijn lessen bijeen sprokkelt. Dan neemt hij een slok van het glas waar de bakker zijn groen gezellig heeft ingezet. „Nee”, roep ik, „dat is niet goed meer, niet drinken.” De vriendelijke student zegt vlak: „Het is mijn muntthee.” ]]></description>
      <guid>https://nrc.nl/nieuws/2024/06/05/moderne-oma-a4710265</guid>
      <pubDate>Wed, 5 Jun 2024 06:43:37 +00:00</pubDate>
    </item>
    <item>
      <title><![CDATA[
		Slechts één weg
	]]></title>
      <description><![CDATA[Een man gekleed in een shirt met camouflagekleuren en in witte letters op zijn rug Soldiers of God stapt de Amsterdamse metro binnen. Zodra de deuren gesloten zijn, begint hij met luide stem en vol vuur te preken over God en dat zijn zoon Jezus voor onze zonden is gestorven. Er is – zo betoogt hij in verschillende talen – nog hoop voor ons. Midden in zijn preek roept hij vol vuur: „Er is slechts één weg!” Op dat moment komt de omroepinstallatie van de metro tot leven en uit de speakers klinkt: Amstelveenseweg. ]]></description>
      <guid>https://nrc.nl/nieuws/2024/06/04/slechts-een-weg-a4315181</guid>
      <pubDate>Tue, 4 Jun 2024 06:43:38 +00:00</pubDate>
    </item>
    <item>
      <title><![CDATA[
		Premier
	]]></title>
      <description><![CDATA[Als ik later groot ben en er is nog steeds geen meisje premier geweest, ga ik het wel doen. via Joris Barbas ]]></description>
      <guid>https://nrc.nl/nieuws/2024/06/03/premier-a4200724</guid>
      <pubDate>Mon, 3 Jun 2024 06:43:38 +00:00</pubDate>
    </item>
    <item>
      <title><![CDATA[
		Gevalletje BGD
	]]></title>
      <description><![CDATA[Ik fiets door Utrecht. Opeens fietsen er drie meiden achter mij. Ze bespreken hun schooldag en de vakken van die dag. Ook het vak Nederlands komt ter sprake. Het onderdeel zinnen vervoegen is volgens een van de meiden een gevalletje BGD. Gelukkig voor mij snapt een ander meisje niet wat dat is. Het antwoord luidt: Boeit geen drol. Schrale troost. Het is in ieder geval een Nederlandse afkorting. ]]></description>
      <guid>https://nrc.nl/nieuws/2024/06/01/gevalletje-bgd-a4200657</guid>
      <pubDate>Sat, 1 Jun 2024 06:43:38 +00:00</pubDate>
    </item>
    <item>
      <title><![CDATA[
		Nieuwe premier
	]]></title>
      <description><![CDATA[Zoon en schoondochter komen eten en we vragen of ze het nieuws hebben gehoord. Er is een nieuwe premier, Dick Schoof. „Wie is dat”, vraagt schoondochter, die regelmatig op social media post, „ik weet helemaal niets over die man.” „Nee”, zegt mijn man, „maar hij wel over jou.” ]]></description>
      <guid>https://nrc.nl/nieuws/2024/05/31/nieuwe-premier-a4200520</guid>
      <pubDate>Fri, 31 May 2024 06:43:38 +00:00</pubDate>
    </item>
    <item>
      <title><![CDATA[
		Robotstofzuiger
	]]></title>
      <description><![CDATA[Mijn zoon is een echte gadgetman. Alle binnenverlichting bedient hij via de app, hij heeft een brievenbus-buzzer die zijn mobiel waarschuwt als de postbode is geweest. Als ik voor de katten zorg omdat hij met zijn vriendin op vakantie is, zie ik hun robotstofzuigertje braaf rondjes draaien door de huiskamer. Dan rolt het apparaat naar me toe en zegt: „Hoi mam”. Mijn zoon zag vanuit het buitenland via het controleoogje mijn schoenen. Voordat ik het weet heb ik vanaf de bank een uitvoerige conversatie met een stofzuiger, gadegeslagen door twee verbijsterde katten. ]]></description>
      <guid>https://nrc.nl/nieuws/2024/05/30/robotstofzuiger-a4200383</guid>
      <pubDate>Thu, 30 May 2024 06:43:38 +00:00</pubDate>
    </item>
    <item>
      <title><![CDATA[
		Comedy train
	]]></title>
      <description><![CDATA[Vier studenten in de trein op weg naar Leiden. Zegt er een: „In welke plaats in Nederland lopen geen honden? Na een korte stilte, roept hij: Katwijk! „Ik ken er nog een: Wat zeggen twee Engelse soldaten die in een bos lopen?” De anderen hebben geen idee. „We are under a tak.” „Waarom zwaait Máxima nooit met deze hand?” Hij steekt een hand op. „Omdat het mijn hand is!” Tot zijn spijt en onze opluchting rijden we station Leiden binnen. ]]></description>
      <guid>https://nrc.nl/nieuws/2024/05/29/comedy-train-a4200237</guid>
      <pubDate>Wed, 29 May 2024 06:43:39 +00:00</pubDate>
    </item>
    <item>
      <title><![CDATA[
		Noorderlicht?
	]]></title>
      <description><![CDATA[Onlangs was in grote delen van Nederland het noorderlicht te zien. Als docent aardrijkskunde behandel ik het ‘aurora borealis’ in de les. Een leerling uit havo 3 vraagt bij het zien van een afbeelding van het natuurverschijnsel op het bord : „Is dat niet het Heineken-licht?” [De leerling verwijst naar een reclamefilmpje van het biermerk uit 2016, ‘Nature's Wonders’, waarin een zondoorstraald bierflesje van een astronaut in de ruimte op aarde voor groen hemellicht zorgt, red.] ]]></description>
      <guid>https://nrc.nl/nieuws/2024/05/28/noorderlicht-a4200093</guid>
      <pubDate>Tue, 28 May 2024 06:43:39 +00:00</pubDate>
    </item>
    <item>
      <title><![CDATA[
		Rolvast
	]]></title>
      <description><![CDATA[Mijn moeder speelt fanatiek amateurtoneel. Haar medespeelster nu is een hele fitte vrouw van 97. Haar rol is de grootmoeder van het gezin. Tijdens de eerste repetitie komt ze met gebogen rug en wandelstok het podium op. „Wat doe je?” vraagt mijn moeder. „Nou, ik speel een hele oude vrouw van 80. Die lopen toch zo?” ]]></description>
      <guid>https://nrc.nl/nieuws/2024/05/27/rolvast-a4199995</guid>
      <pubDate>Mon, 27 May 2024 06:43:39 +00:00</pubDate>
    </item>
    <item>
      <title><![CDATA[
		Europa(pa)
	]]></title>
      <description><![CDATA[De stempassen zijn gearriveerd. We vertellen dat we binnenkort mogen stemmen voor de Europese verkiezingen. Onze dochters (7 en 5) zijn meteen geïnteresseerd en willen graag mee het stemhokje in. Natuurlijk mag dat! Deze interesse kunnen we alleen maar aanmoedigen. Ze willen zelfs mee uitkiezen wat we zullen stemmen. De oudste informeert heel serieus waar we de vorige keer op hebben gestemd. Bij het antwoord kijkt ze ons glazig aan en vraagt: „En welk liedje was dat?” ]]></description>
      <guid>https://nrc.nl/nieuws/2024/05/25/europapa-a4199933</guid>
      <pubDate>Sat, 25 May 2024 06:43:40 +00:00</pubDate>
    </item>
  </channel>
</rss>
