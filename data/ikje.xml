<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Bier]]></title>
      <description><![CDATA[2008. Op doorreis uit  Oekraïne passeren we de grens tussen Transnistrië en Moldavië. In de berm staat een pantservoertuig van Russische ‘vredestroepen’. Soldaten zitten verveeld in de schaduw, maar eentje staat op en gebaart ons te stoppen. Het is de Russische voertuigcommandant. Ik stop en open het raam. Hij buigt zich tot onze neuzen elkaar bijna raken en zegt: „Heb je bier?” Ik denk aan de flessen Oekraïense champagne achter in de auto en zeg in mijn beste Russisch: „Ja, dat heb ik, maar dan wil ik een foto maken.” De onderofficier aarzelt en zegt: „Voor fotograferen heb ik toestemming nodig uit Moskou…” Smekend kijkt hij me aan. „Geen foto, geen bier”, antwoord ik en druk het gaspedaal in. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/29/bier-a4118893</guid>
      <pubDate>Fri, 29 Apr 2022 00:00:00 +00:00</pubDate>
    </item>
    <item>
      <title><![CDATA[Gekke brownies]]></title>
      <description><![CDATA[Mijn vriendin en ik bezoeken het depot van Museum Boijmans Van Beuningen. In het restaurant valt ons  op hoe blank en op leeftijd het publiek is. Bij het afrekenen met een jonge serveerster spreek ik onze verwondering hierover uit. „Wij hadden voor de opening ook op ander publiek gerekend”, zegt zij. „Hipsters, dertigers, mensen van begin veertig... We dachten te gaan experimenteren met wilde salades en gekke brownies, maar we lopen elke dag heen en weer met kroketten en appeltaart met slagroom.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/28/gekke-brownies-a4118765</guid>
      <pubDate>Thu, 28 Apr 2022 00:00:00 +00:00</pubDate>
    </item>
    <item>
      <title><![CDATA[Patiënt]]></title>
      <description><![CDATA[Ik zit omstreeks 11 uur in de wachtruimte van een wat kleinere cardiopoli vlakbij Den Haag. De baliemedewerkster roept de volgende patiënt af: „Mevrouw Jansen!”  Mevrouw Jansen meldt zich. „Mevrouw Jansen, eerst krijgt u een ecg.” Mevrouw Jansen, duidelijk licht teleurgesteld: „Oh, ik dacht koffie.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/27/patient-a4118673</guid>
      <pubDate>Wed, 27 Apr 2022 00:00:00 +00:00</pubDate>
    </item>
    <item>
      <title><![CDATA[Leegte]]></title>
      <description><![CDATA[Ik voelde een leegte. Ken je dat? Een emotionele vervlakking, zo leerde ik op internet. Google, mijn altijd parate vriend vol wijsheden, vroeg ik om raad. De zoekmachine leidde mij naar een artikel op  psychologiemagazine.nl . Voordat ik het kon lezen, verscheen op het scherm eerst de cookiemelding die ik moest aanklikken: „Accepteren en doorgaan.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/26/leegte-a4118489</guid>
      <pubDate>Tue, 26 Apr 2022 00:00:00 +00:00</pubDate>
    </item>
    <item>
      <title><![CDATA[Laatste keer]]></title>
      <description><![CDATA[Lester (11) heeft sportdag. De juf vroeg hulp van ouders. Ik bood me aan, omdat dit de laatste keer is dat ik iets met hem en zijn klas kan doen voordat hij zijn nieuwe avontuur begint op de middelbare. Zoonlief zelf is matig enthousiast. Aan het ontbijt krijg ik instructies. „Mam, je moet je zwarte Nike-sportbroek aan en sportschoenen, met dat zwart-roze truitje.”  Met bezorgde blik in zijn ogen vervolgt hij: „En doe alsjeblieft je haar in een staart en wat make-up op. Je ziet er nu uit alsof je tien jaar niet hebt geslapen.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/25/laatste-keer-a4117166</guid>
      <pubDate>Mon, 25 Apr 2022 00:00:00 +00:00</pubDate>
    </item>
    <item>
      <title><![CDATA[Senioren]]></title>
      <description><![CDATA[Onze jarige oom en tante hebben een airfryer op hun verlanglijstje staan. Zij zijn al op leeftijd en niet zo handig met knoppen en noviteiten dus voer ik op internet de volgende zoekopdracht in: airfryer voor senioren. In mijn nopjes met het resultaat open ik de website van  dewinkelvoorsenioren.nl   Helaas, met pensioen.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/23/senioren-a4117085</guid>
      <pubDate>Sat, 23 Apr 2022 00:00:00 +00:00</pubDate>
    </item>
    <item>
      <title><![CDATA[Energie sparen]]></title>
      <description><![CDATA[We zijn zuinig met energie en hebben zonnepanelen die nog stroom over hebben. Koken doen we sinds een half jaar op inductie. Intussen wordt het gas duurder, dus staat de verwarming een graadje lager. Om ons steentje bij te dragen aan zo weinig mogelijk Russisch gas importeren, schaften we een boiler aan, zodat ook voor warm water geen gas meer nodig is. De installatie kon ik zelf uitvoeren. Nét voor het in bedrijf stellen zie ik op de zijkant van de boiler een stickertje:  Made in Russia . Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/22/energie-sparen-a4116693</guid>
      <pubDate>Fri, 22 Apr 2022 00:00:00 +00:00</pubDate>
    </item>
    <item>
      <title><![CDATA[Vaatwasser]]></title>
      <description><![CDATA[Wijdbeens zakt hij onderuit aan mijn spreekkamertafel. Dat zijn jongeheer hapert omdat hij de medicatie tegen zijn diabetes onregelmatig of weken niet neemt, overschreeuwt hij met grootspraak over zijn prestaties in bed. Dat blauwe pilletje, fantastisch spul. Zou ook wel wat voor vrouwen zijn. Dat bestaat al, zeg ik, dat heet: de vaatwasser uitruimen. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/21/vaatwasser-a4115214</guid>
      <pubDate>Thu, 21 Apr 2022 00:00:00 +00:00</pubDate>
    </item>
    <item>
      <title><![CDATA[Huisje]]></title>
      <description><![CDATA[Eind vorig jaar hebben we samen met twee andere stellen een vakantiehuisje in Spanje gekocht. Lekker buiten, vlak bij zee, een droom. Sinds kort verhuren we het ook, dus ik kijk even naar de Airbnb-advertentie van de aardige Duitse buurvrouw. Misschien kunnen we nog wat van haar leren… „Er woont een lul in de buurt”, lees ik. Oei. Bedoelt ze één van ons? Toch ook nog maar even haar originele, Engelse tekst gecheckt. „ Cock .” Gelukkig, ze heeft het niet over ons, maar over Arie op het erf van de overbuurman. Lezers zijn de auteurs van deze rubriek.   Een ikje is een persoonlijke ervaring of anekdote in maximaal 120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/20/huisje-a4115017</guid>
      <pubDate>Wed, 20 Apr 2022 00:00:00 +00:00</pubDate>
    </item>
    <item>
      <title><![CDATA[Roken]]></title>
      <description><![CDATA[Juist voor het  Achtuurjournaal  stopt mijn televisie ermee. „Plaats de goede smartcard”, staat op het beeld.  Met enige moeite vind ik het telefoonnummer van het kabelbedrijf. Ik krijg een vriendelijke  jongere dame aan de telefoon. Ik leg het probleem uit. Zij vraagt  op een licht verwijtende toon: „Rookt u?” „Ja, hoezo?” „Haalt u dan de kaart uit het kastje, en veeg deze eens goed schoon!” Wie schetst mijn verbazing: probleem opgelost.  Helaas wel te laat voor het Achtuurjournaal.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/04/19/roken-a4114907</guid>
      <pubDate>Tue, 19 Apr 2022 00:00:00 +00:00</pubDate>
    </item>
  </channel>
</rss>
