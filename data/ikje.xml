<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Op tijd]]></title>
      <description><![CDATA[Mijn ouders hebben een vlucht naar Taiwan geboekt voor een zomervakantie met het hele gezin. Leuk. Dan is het zover. „De vlucht is morgenochtend om 07.00 uur, dus snel naar bed nadat je je koffers hebt ingepakt!” zegt mijn moeder. Snel inpakken en naar bed. Ik lig nog lang klaarwakker. Dan schrik ik wakker. „Snel! De taxi is er al! We komen te laat!”  schreeuwt mijn vader. We zijn om 06.00 uur op het vliegveld, gelukkig nog op tijd. „Oeps…” zegt mama dan, „mijn telefoon stond per ongeluk al op de Taiwanese tijd, de vlucht is eigenlijk pas morgen. Sorry jongens!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/29/op-tijd-a4175739</guid>
      <pubDate>Fri, 29 Sep 2023 06:43:56 +00:00</pubDate>
    </item>
    <item>
      <title><![CDATA[Jonge griet]]></title>
      <description><![CDATA[Met mijn paard aan de hand, kom ik een man met fiets en hond tegen op een niet al te breed pad. Of mijn paard bang van honden is? Ze is nog jong en moet nog veel leren, is mijn antwoord. De man begint een praatje: laatst stond hier op het weiland een jonge griet met een paard te steigeren en hoog dat dat ging!  Dat was pas sport!  Of dat paard dezelfde kleur had als mijn paard, vroeg ik nog voor de zekerheid. Dat klopte. Mijn dag weer helemaal goed. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/28/jonge-griet-a4175638</guid>
      <pubDate>Thu, 28 Sep 2023 06:43:56 +00:00</pubDate>
    </item>
    <item>
      <title><![CDATA[Terschelling ]]></title>
      <description><![CDATA[Mijn vader wil op de boot naar Terschelling dat ik niet langer op mijn telefoon kijk. In plaats daarvan moet ik meegenieten hoe hij met mijn zusjes van vijf en acht Het grote imitatiespel doet.   Na minutenlang luisteren naar die onzin, wil ik mijn telefoon weer pakken.  Boze blik van mijn vader. Ik besluit nog één keertje te luisteren naar het spel. Mijn vader vraagt aan de jongste: „Kan jij een tiener nadoen?”  „Ja hoor”, zegt ze. En ze vraagt: „Mag ik mijn telefoon?”,  terwijl ze mijn stem nadoet.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/27/terschelling-a4175518</guid>
      <pubDate>Wed, 27 Sep 2023 06:43:56 +00:00</pubDate>
    </item>
    <item>
      <title><![CDATA[Goed doel]]></title>
      <description><![CDATA[De bel gaat. Aan de deur staat een jongen van een jaar of 6, met zijn moeder. Hij heeft een boekje van de Grote Clubactie bij zich. „Ach wat schattig”, denk ik, „hij gaat op zijn vrije zaterdag op pad voor een goed doel”. Max houdt een gloedvol betoog over de Nederlandse Ninja Academie, die met de opbrengst mooie kostuums wil kopen. Hij streeft ernaar vandaag 50 loten te verkopen. Ik vraag waarom precies 50. „Omdat ik dan een tegoedbon van 10 euro krijg van bol.com.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/26/goed-doel-a4175418</guid>
      <pubDate>Tue, 26 Sep 2023 06:43:57 +00:00</pubDate>
    </item>
    <item>
      <title><![CDATA[Mobiele rem]]></title>
      <description><![CDATA[Tijdens een fietstochtje bij ons in de buurt kwamen we achter een gezin te fietsen. Zo’n vijftig meter daarvoor fietste een jongetje van een jaar of acht. Klaarblijkelijk hun zoontje want hij werd voortdurend gemaand om terug te komen. Gezien zijn opvallend boze blik leek hij dat niet van plan. Hij versnelde juist en raakte steeds meer uit het zicht. Ik vroeg me af hoe de vader zijn zoon kon laten stoppen. Het antwoord kwam sneller dan gedacht. „Laurens, kom terug, je hebt geen telefoontje bij je!” Ton Oudshoorn Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/25/mobiele-rem-a4175318</guid>
      <pubDate>Mon, 25 Sep 2023 06:43:57 +00:00</pubDate>
    </item>
    <item>
      <title><![CDATA[Kantine-snoep]]></title>
      <description><![CDATA[Een keer in de maand sta ik achter de bar in de plaatselijke voetbalkantine. Het is zaterdagochtend en er staat een doos vol gesponsorde zakjes snoeptomaatjes om uit te delen. Dan stormen de mini-pupillen met rode hoofden binnen voor de gebruikelijke beloning: limonade en een koekje. En deze keer ook een zakje. Gretig graaien ze de zakjes uit mijn handen. Een van de kinderen bekijkt het zakje en hij vraagt wat het zijn. Ik zeg: „Snoeptomaatjes.” Meteen ritst hij het zakje open en propt zijn mond vol. En zegt dan boos: „Ze smaken helemaal niet naar snoep!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/23/kantine-snoep-a4175253</guid>
      <pubDate>Sat, 23 Sep 2023 06:43:57 +00:00</pubDate>
    </item>
    <item>
      <title><![CDATA[Oppasoma]]></title>
      <description><![CDATA[De torenklok slaat half zeven als ik in de auto stap voor de tweewekelijkse oppasdag bij de kleinkinderen. Het is een drukke ochtendspits maar dat mag de pret niet drukken.  Vol verwachting zet deze oppasoma koers naar de hoofdstad. Via WhatsApp krijg ik het bericht dat mijn kleinzoon zijn eerste woordjes begint te vormen. Spannend! Twee uur later zwaait de voordeur open. Daar komt het kleine mannetje aangerend: handjes in de lucht en een stralende lach: „Opa!” roept hij blij. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/22/oppasoma-a4175141</guid>
      <pubDate>Fri, 22 Sep 2023 06:43:58 +00:00</pubDate>
    </item>
    <item>
      <title><![CDATA[Mondhygiëne]]></title>
      <description><![CDATA[Bij de mondhygiëniste antwoord ik normaal gesproken, naar waarheid, dat het flossen er meestal bij inschiet. Tijdens de behandeling moppert de mondhygiëniste dan over geïrriteerd tandvlees gevolgd door een preek over het belang van goed flossen. Vandaag besloot ik om het anders aan te pakken en antwoordde dat ik bijna elke dag flos. „Dat kan je wel zien” zei de mondhygiëniste, „het ziet er goed uit.” En hoewel het gekras op mijn tanden tijdens de behandeling niet minder was, lag ik er toch veel relaxter bij.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/21/mondhygiene-a4174994</guid>
      <pubDate>Thu, 21 Sep 2023 06:43:58 +00:00</pubDate>
    </item>
    <item>
      <title><![CDATA[Jarig]]></title>
      <description><![CDATA[Ik ben jarig, nog vier jaar verwijderd van een nieuw decennium. Ouderwetse kaarten en brieven in de bus met enthousiaste felicitaties. Daaronder een fraaie tekening van een leeftijdgenoot. Het cijfer 90 omringd door bloemen en blaadjes en hartjes in mooie kleuren. Op de achterkant in haar rechte, onverschrokken handschrift: Dat we het maar niet  zullen meemaken. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/20/jarig-a4174863</guid>
      <pubDate>Wed, 20 Sep 2023 06:43:58 +00:00</pubDate>
    </item>
    <item>
      <title><![CDATA[Nette activisten]]></title>
      <description><![CDATA[Nadat de waterwerper een einde heeft gemaakt aan de gemoedelijke sfeer van de actie op de A12, gaan de meeste demonstranten op verzoek van de politie naar de bussen. Sommigen laten zich slepen. De bussen zijn gehuurd van de HTM, het Haags openbaar-vervoerbedrijf. Die brengen ons naar het ADO stadion. Daar zal de hulpofficier van justitie, voor in de bus,  als een reisleider, ons voorgeleiden, waarna we weer mogen gaan.   We blijken behoorlijk gezagsgetrouw: bij het instappen in de bus checken sommige demonstranten gewoon in met hun ov-chipkaart. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/19/nette-activisten-a4174711</guid>
      <pubDate>Tue, 19 Sep 2023 06:43:59 +00:00</pubDate>
    </item>
  </channel>
</rss>
