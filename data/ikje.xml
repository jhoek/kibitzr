<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Kwiek]]></title>
      <description><![CDATA[Sinds corona drinken we met een aantal straatgenoten op vrijdagmiddag een borrel, gewoon op de stoep of, bij slecht weer,  afwisselend bij elkaar thuis. Iedereen is tussen ruwweg zestig  en negentig  jaar en neemt zelf drank mee.  De jongsten bewegen en sporten regelmatig en schuiven soms nog nahijgend en trots op hun prestatie aan. De kwieke pianolerares (88) vertelt dat ze  het maar druk heeft met de werklui in haar huis. „Je merkt toch dat je geen tachtig meer bent.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/10/kwiek-a4169337</guid>
      <pubDate>Mon, 10 Jul 2023 06:44:35 +00:00</pubDate>
    </item>
    <item>
      <title><![CDATA[Schuld]]></title>
      <description><![CDATA[In het hotel waar we logeren huur ik een e-bike. De band blijkt slap. Ik pak de fietspomp. Een onbekende hotelgast neemt mij ongevraagd de pomp uit handen en pompt  mijn band op. Ik bijt op mijn tong. Het stuur staat te laag en ik vraag een hotelmedewerkster of het hoger kan. „Dat kan niet”, zegt ze. Na even zoeken ontdek ik dat het toch kan en ik verzet het stuur. Er schuurt ook iets tegen de achterband. De hotelmedewerkster kijkt me aan. „Dat is uw schuld”, zegt ze. „U hebt het stuur hoger gezet.” Ik bijt op mijn tong. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/08/schuld-a4169245</guid>
      <pubDate>Sat, 8 Jul 2023 06:44:36 +00:00</pubDate>
    </item>
    <item>
      <title><![CDATA[Niks mis]]></title>
      <description><![CDATA[ Ik had duidelijk uitgelegd aan de verzekeringsarts: niks mis met mijn denkvermogen, alleen fulltime werken gaat niet. Het verslag vermeldt: mevrouw kan fulltime werken, maar op lager niveau. Archivaris, bijvoorbeeld. De arbeidskundige die het me vertelde, „was het er ook niet mee eens”. Maar ja, het oordeel van de arts was leidend. Bij het UWV  een paar weken later, vertelt een mevrouw dat ze het er ook niet mee eens is, maar dat het oordeel van de arbeidskundige leidend is. Ik ben gevangen in een Droste-effect.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/07/niks-mis-a4169128</guid>
      <pubDate>Fri, 7 Jul 2023 06:44:36 +00:00</pubDate>
    </item>
    <item>
      <title><![CDATA[Groene thee]]></title>
      <description><![CDATA[In 2013 bezoek ik met mijn man  onze dochter en onze pasgeboren kleindochter. We zijn op vakantie  op het Duitse eiland Rügen en mijn lange man wandelt met zijn arm om de schouders van mijn lange dochter. Ik loop als trotse oma achter hen aan met onze kleindochter in de kinderwagen. Op een terras bestelt mijn man twee koffie. „En een groene thee voor mijn vrouw.” De ober zet even later de groene thee voor mijn dochter neer. Ik was even een Aziatisch vrouwtje dat voor de baby zorgt. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/06/groene-thee-a4169026</guid>
      <pubDate>Thu, 6 Jul 2023 06:44:36 +00:00</pubDate>
    </item>
    <item>
      <title><![CDATA[Zangvogeltjes]]></title>
      <description><![CDATA[Wanneer ik ’s ochtends met een cappuccino op de bank zit, kijk ik vaak naar de verschillende zangvogeltjes in de dennenboom buiten, achter het raam. Een soort van zen. Nu zag ik opeens een nieuwe soort met een glimmende onrustige staart. Die kende ik nog niet. Toen ik wat dichterbij ging kijken, was-ie meteen weg. Terug op de bank zat-ie er weer, druk te doen.  Bleek het de reflectie van mijn horlogeglas in het raam.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/05/zangvogeltjes-a4168913</guid>
      <pubDate>Wed, 5 Jul 2023 06:44:36 +00:00</pubDate>
    </item>
    <item>
      <title><![CDATA[Toets]]></title>
      <description><![CDATA[Tijdens het avondeten met het hele gezin vraagt mijn oudste zoon, derde klas middelbare school, opeens: „Mam, de clitoris, de functie daarvan, dat is toch genot?” „Eh, ja”, antwoord ik wat verrast. Vuist omhoog en opgelucht roept hij: „Yes, die had ik goed!” Hij had die dag een meerkeuzenvragentoets voor biologie.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/04/toets-a4168815</guid>
      <pubDate>Tue, 4 Jul 2023 06:44:36 +00:00</pubDate>
    </item>
    <item>
      <title><![CDATA[Nederig]]></title>
      <description><![CDATA[Mijn vrouw en ik zijn beiden ouder dan 65 jaar. Ik ben zelf bijna 70 jaar. We voelen ons jong en zien er niet uit als 65-plussers, vinden wijzelf. De fitnessapparatuur in mijn sportschool beweert dat mijn ‘biologische’ leeftijd 53 jaar is. Onlangs waren wij in Griekenland en bezochten er een archeologisch museum. De  kaartjesverkoopster zei: „Ik zie dat u allebei ouder dan 65 jaar bent, u krijgt korting.” Een illusie armer en twee euro rijker liepen we nederig langs de opgravingen. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/03/nederig-a4168750</guid>
      <pubDate>Mon, 3 Jul 2023 06:44:37 +00:00</pubDate>
    </item>
    <item>
      <title><![CDATA[Miesgassers ]]></title>
      <description><![CDATA[Het stoplicht springt  op groen. Mijn man en ik en onze kleinzoon (3),  zittend op mijn rollator, steken over op het zebrapad. Een blonde puber op de fiets rijdt door rood. Mijn man grijpt hem  bij zijn shirt. De jongen roept: „Raak me niet aan, pedofiel!” Een auto stopt en ook een voorbijganger bemoeit zich ermee. „Pedofiel!” Mijn man zegt hem dat hij moet stoppen voor een zebrapad en zeker voor een rollator. De jongen zegt: „Boeit me niet”, terwijl hij mijn man filmt. Ik heb te doen met docenten die met zulke miesgassers moeten dealen. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/07/01/miesgassers-a4168698</guid>
      <pubDate>Sat, 1 Jul 2023 06:44:37 +00:00</pubDate>
    </item>
    <item>
      <title><![CDATA[Boks]]></title>
      <description><![CDATA[Den Haag Centraal. Vlak voor me rijdt een man, agressief kijkend, op zijn fiets het station binnen, vechthond in een karretje erachter. Twee agenten zien hem, maar zeggen niks. Triomfantelijk fietst  de man door. Binnen staan nog twee agenten die wél iets zeggen. Met een uitdagende beweging roept man: „Moet je wat?” En wijst op zijn hond.  Een van de agenten loopt met uitgestoken arm op de man af, geeft hem een boks en zegt: „Hé bro, hoe is het?” Een kort gesprekje volgt. Man stapt af en loopt met fiets aan de hand verder.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/30/boks-a4168574</guid>
      <pubDate>Fri, 30 Jun 2023 06:44:37 +00:00</pubDate>
    </item>
    <item>
      <title><![CDATA[Bekend met]]></title>
      <description><![CDATA[„Tja, waar is mevrouw nou aan overleden?” Onze moeder is nog geen half uur dood en ligt een paar meter van ons vandaan op bed. De arts is in gesprek met iemand van het verzorgtehuis. „Aan ouderdom”, interrumpeer ik. Ze werd 93. „Ja, en bekend met dementie”, zegt de arts. Hij somt nog een paar dingen op waar mijn moeder ‘bekend mee was’. Mijn zussen en ik kijken elkaar aan. Ik zie in hun ogen dat we hetzelfde denken: wie niet snapt dat je dit gesprek beter even ergens anders kunt voeren, is niet bekend met empathie. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/29/bekend-met-a4168466</guid>
      <pubDate>Thu, 29 Jun 2023 06:44:37 +00:00</pubDate>
    </item>
  </channel>
</rss>
