<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Durf te vragen
	]]></title>
      <description><![CDATA[Onze zoon (12 jaar) leert op school over het naamwoordelijk gezegde. Tijdens het avondeten hebben we het erover dat het onzin is dat kinderen dit wel moeten leren op de middelbare school, maar niks leren over AI. Ik vraag aan hem: „Durf jij morgen aan de docent te vragen waarom je dit eigenlijk moet weten?” „Ja wat denk je nou mam, dat hij tegen mij zegt, ik weet het eigenlijk ook niet. Maar hier heb je een chocoladereep, vertel het maar tegen niemand!” Barbara Logher ]]></description>
      <guid>https://nrc.nl/nieuws/2025/02/12/durf-te-vragen-a4882744</guid>
      <pubDate>Wed, 12 Feb 2025 06:45:28 +00:00</pubDate>
    </item>
    <item>
      <title><![CDATA[
		Sneeuwwandeling
	]]></title>
      <description><![CDATA[Mijn vriend en ik wandelen in een winters bos bij Nijmegen. Voor ons wandelen twee grootmoeders met hun twee kleinkinderen, naar schatting 4 en 6 jaar. De kinderen dwarrelen over het pad en de grootmoeders manen hen aan de kant te gaan (wij hebben zoals altijd de pas erin). Als wij langslopen zegt een van de kinderen: „Oma, moeten die mensen ook een uur wandelen?” Johanna Somers ]]></description>
      <guid>https://nrc.nl/nieuws/2025/02/11/sneeuwwandeling-a4882637</guid>
      <pubDate>Tue, 11 Feb 2025 06:45:28 +00:00</pubDate>
    </item>
    <item>
      <title><![CDATA[
		Kastenwand
	]]></title>
      <description><![CDATA[Ik heb een afspraak met de Commissaris van de Koning in Noord- Brabant. In het Bossche provinciehuis word ik ontvangen door de Kamerbewaarder. Hij brengt mij naar de antichambre. Eén wand van de kamer wordt gevormd door kasten met in het midden een nauwelijks zichtbare deurklink, die naar de kamer van de Commissaris leidt. De Kamerbewaarder bereidt mij voor op haar komst. Hij wijst op de deurklink en zegt: „Zo meteen gaat deze klink naar beneden en dan komt de Commissaris uit de kast.” Mieke Kerkhof ]]></description>
      <guid>https://nrc.nl/nieuws/2025/02/10/kastenwand-a4882517</guid>
      <pubDate>Mon, 10 Feb 2025 06:45:28 +00:00</pubDate>
    </item>
    <item>
      <title><![CDATA[
		Vliegertjes
	]]></title>
      <description><![CDATA[We wonen al geruime tijd in België. Maar het blijft oppassen met het Vlaams. Dat een kleedje een jurk is, een jeans een spijkerbroek, de administratie de Belgische belastingdienst en straf sterk weten we intussen wel. Maar nog steeds leer ik nieuwe woorden. Op het postkantoor vraag ik om een strip wereldpostzegels. De vriendelijke postbeambte zegt: „Ook met vliegertjes daarbij?” Ik antwoord verbaasd: „Vliegertjes? Een nieuwe wereldzegel?” Het antwoord: „Nee gewoon, van die blauwe airmailstickers.” Willemijntje Justa ]]></description>
      <guid>https://nrc.nl/nieuws/2025/02/08/vliegertjes-a4882427</guid>
      <pubDate>Sat, 8 Feb 2025 06:45:29 +00:00</pubDate>
    </item>
    <item>
      <title><![CDATA[
		Verkeersborden
	]]></title>
      <description><![CDATA[Wandelend naar school samen met mijn zoontje van vijf, vraagt hij mij, waarom er een rond rood bord met een witte streep erop aan het begin van onze straat staat. Ik vertel hem dat dit een verkeersbord is, en dat auto’s dan weten dat ze deze straat niet mogen inrijden. Iets verderop wijs ik hem op een rond blauw bord met een witte fiets. Daar is een fietspad, leg ik hem uit, daar mogen alleen fietsers fietsen. Zodra we het voetgangerspad naast de school oplopen voel ik zijn kleine handje in de mijne glijden. „En hier moet je hand in hand lopen mama”, zegt hij. Maaike Davide ]]></description>
      <guid>https://nrc.nl/nieuws/2025/02/07/verkeersborden-a4882268</guid>
      <pubDate>Fri, 7 Feb 2025 06:45:29 +00:00</pubDate>
    </item>
    <item>
      <title><![CDATA[
		Veteranenproject
	]]></title>
      <description><![CDATA[Ik word gebeld door twee jongedames van het vwo in mijn stad. Ze hebben een project over veteranen en hebben mijn naam doorgekregen van het plaatselijke Comité 4 en 5 mei. Ze nemen graag een interview af. Ik vraag of ze het op school of bij mij thuis willen houden. „Nou meneer, het leukste is natuurlijk om de veteraan in zijn eigen natuurlijke omgeving te zien.” Oh, en ze willen het graag combineren met een werkstuk over PTSS. „Nou meneer, het zou ontzettend leuk zijn om u ook daarover te kunnen spreken.” Raymond Hiltrop ]]></description>
      <guid>https://nrc.nl/nieuws/2025/02/06/veteranenproject-a4882132</guid>
      <pubDate>Thu, 6 Feb 2025 06:45:29 +00:00</pubDate>
    </item>
    <item>
      <title><![CDATA[
		Spelletje
	]]></title>
      <description><![CDATA[Regelmatig pas ik op mijn kleinzoon in een dorp in Brabant. Ik reis dan per trein en taxi. Tegen de avond komt de taxi me weer ophalen en brengt me naar het station. Op een avond doen ze bij hem thuis een spelletje en vraagt mijn zoon aan hem: „Bij wie hoort oma Lies?” Dat weet hij meteen: „Bij opa Jan.” En dan is het mijn beurt: „Bij wie hoort oma Elien?” Zijn antwoord daarop: „Bij de meneer van de taxi.” Elien Branbergen ]]></description>
      <guid>https://nrc.nl/nieuws/2025/02/05/spelletje-a4881977</guid>
      <pubDate>Wed, 5 Feb 2025 06:45:29 +00:00</pubDate>
    </item>
    <item>
      <title><![CDATA[
		Voorbereiding
	]]></title>
      <description><![CDATA[Op zaterdagochtend komt 92-jarige oma langs voor koffie. Het blijft bij één kopje, een tweede zit er niet in. Ze heeft het druk. Ze moet nog op de fiets naar de stad om boodschappen te doen en wil vooral dringend een plastic bak kopen. Ik vraag haar waar ze die bak voor nodig heeft. Oma lacht: „Ik ben er nog lang niet klaar mee. Ik maak een overlevingspakket.” Karina Pigeaud ]]></description>
      <guid>https://nrc.nl/nieuws/2025/02/04/voorbereiding-a4881868</guid>
      <pubDate>Tue, 4 Feb 2025 06:45:30 +00:00</pubDate>
    </item>
    <item>
      <title><![CDATA[
		Afvalgrijper
	]]></title>
      <description><![CDATA[De plantsoenen worden weer gereinigd. Bij het passeren van een groepje mannen met hesjes en afvalgrijpers vang ik hun gesprek op: „Er kwam net een dame voorbij. Die vrouw vroeg hoe ze kon helpen met het schoonmaken van de buurt” zegt een van hen lachend. En hij vervolgt: „Ik heb haar verteld dat ze eerst iets verkeerd moet doen. Dan regelt reclassering de rest.” Daniël Disselkoen ]]></description>
      <guid>https://nrc.nl/nieuws/2025/02/03/afvalgrijper-a4881761</guid>
      <pubDate>Mon, 3 Feb 2025 06:45:30 +00:00</pubDate>
    </item>
    <item>
      <title><![CDATA[
		Cultuurgenot
	]]></title>
      <description><![CDATA[Onlangs bezochten wij de nieuwjaarsuitvoering van ons plaatselijk philharmonisch orkest. Met behulp van sponsoren hadden zij de operazangeres Anna Majchrzak en bariton Tom Jansen weten te strikken voor die avond. Wat hebben wij genoten en de kers op de taart was het duet van beiden uit The Phantom of the opera, het prachtige ‘All I ask of you’. De dag erna vertel ik dit aan mijn zoon waarop hij heel laconiek samenvat: „Oh, jullie zijn naar een coverband geweest!” Marijke van Harskamp ]]></description>
      <guid>https://nrc.nl/nieuws/2025/02/01/cultuurgenot-a4881649</guid>
      <pubDate>Sat, 1 Feb 2025 06:45:30 +00:00</pubDate>
    </item>
  </channel>
</rss>
