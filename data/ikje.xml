<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Hagar ]]></title>
      <description><![CDATA[Ik geef rondleidingen bij de tentoonstelling Rembrandt &amp; tijdgenoten in de Hermitage. Met een groep Amsterdamse scholieren van een jaar of veertien sta ik voor een schilderij van Carel Fabritius: Hagar en de engel. Abraham heeft zijn bijvrouw Hagar en hun zoon Ismaël de woestijn in gestuurd en ze sterven bijna van dorst. Gelukkig komt er net op tijd een engel die Hagar op een waterput wijst. „Heb je enig idee wat hier aan de hand is?” vraag ik aan de groep. Een meisje antwoordt: „Die vrouw zit, denk ik, erg in de shit.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/25/hagar-a4162945</guid>
      <pubDate>Tue, 25 Apr 2023 06:43:46 +00:00</pubDate>
    </item>
    <item>
      <title><![CDATA[Geluk]]></title>
      <description><![CDATA[Als getrouwd mens is het mijn guilty pleasure om weg te dromen bij het tv-programma First Dates.  De wat ongemakkelijke zoektocht naar liefde blijkt niet alleen behouden aan jonge mensen. Als twee mensen van mijn eigen generatie hun eerste date moeiteloos doorkomen én ook nog  besluiten om elkaar te blijven zien, denk ik bij mezelf; zie je wel, het is nooit te laat om het grote geluk te vinden. Mijn tienerdochter loopt achteloos langs en zegt:  „Ach wat leuk, oudjes die het toch nog een keer aandurven.”     Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/24/geluk-a4162844</guid>
      <pubDate>Mon, 24 Apr 2023 06:43:46 +00:00</pubDate>
    </item>
    <item>
      <title><![CDATA[Man]]></title>
      <description><![CDATA[Ik zit op een feest aan tafel   met mijn gloednieuwe feestkameraad Ralf. Ralf en ik dragen allebei toevallig een glitterrok vanavond. Een gebronsde Australiër met goudwitte krullen en getatoeëerde spieren stelt zich voor aan mij en Ralf: „I’m Brian. Whatsup man? Nice to meet you, man.” We schudden Brian de hand. „Is hij jouw vriend?” informeert Brian bij mij, wijzend naar mijn schitterende medesoldaat, die daarop aangeeft met they of them aangesproken te willen worden. „Oh my god, I’m so sorry man,” zegt Brian. „No problem, man”, zegt Ralf.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/22/man-a4162773</guid>
      <pubDate>Sat, 22 Apr 2023 06:43:46 +00:00</pubDate>
    </item>
    <item>
      <title><![CDATA[ICNG]]></title>
      <description><![CDATA[Zomervakantie 2021 stonden mijn zoon en ik te wachten op station Akkrum op de trein naar Heerenveen. Op een ander spoor stond de nieuwste trein van  de NS, de ICNG, die aan het proefrijden was. Twee treinfanaten waren druk bezig met foto’s nemen. Na verloop van tijd vertrekt de nieuwe trein. Verzucht de een tegen de ander: „Wat een schattig optrekgeluidje!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/21/icng-a4162641</guid>
      <pubDate>Fri, 21 Apr 2023 06:43:47 +00:00</pubDate>
    </item>
    <item>
      <title><![CDATA[Logisch]]></title>
      <description><![CDATA[Met een paar leerlingen speel ik het basisschoolspel. Een jongen krijgt een pittige meerkeuzevraag: „Wie zwoer eerst trouw aan de Spaanse koning en leidde daarna de opstand tegen de Spanjaarden? Was dat: Erasmus, Willem van Oranje of Calvijn?” Direct antwoordt de leerling: „Willem van Oranje, natuurlijk.” Ik complimenteer hem met zijn goede antwoord  en de snelheid waarmee hij dat antwoord geeft. Hij zegt: „Nogal logisch. Calvijn is een YouTuber en Erasmus is het ziekenhuis hier vlakbij. Het moet dus wel Willem van Oranje zijn.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/20/logisch-a4162546</guid>
      <pubDate>Thu, 20 Apr 2023 06:43:47 +00:00</pubDate>
    </item>
    <item>
      <title><![CDATA[NU]]></title>
      <description><![CDATA[In de Oude Gieterij worden de ‘Hengelo Heroes’ geëerd met een indrukwekkende voorstelling. Gewone werknemers van Stork pikten het regime van de nazi’s niet meer en kwamen in 1943 in opstand met een nu bijna vergeten staking. Zo lang geleden, denk ik. Dan staan we allemaal op om in stilte bij het noemen van de namen de slachtoffers te gedenken. Voor mij lukt het een oude man niet om op te staan. Hij huilt. Vroeger en oorlog voelen nog nooit zo als nu. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/19/nu-a4162414</guid>
      <pubDate>Wed, 19 Apr 2023 06:43:47 +00:00</pubDate>
    </item>
    <item>
      <title><![CDATA[Alleen slapen]]></title>
      <description><![CDATA[Mijn partner en ik zijn ruim 29 jaar samen en deze week ging hij vier dagen van huis. Vannacht sliep hij weer thuis en tikte me midden in de nacht op mijn schouder: „Hallo, wie ben jij?” vroeg hij. Ik zei mijn naam en hij draaide zich om en sliep verder. Toen ik hem dit vanochtend vertelde, zei hij dat hij gewend was geraakt aan alleen slapen.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/18/alleen-slapen-a4162306</guid>
      <pubDate>Tue, 18 Apr 2023 06:43:47 +00:00</pubDate>
    </item>
    <item>
      <title><![CDATA[Laks]]></title>
      <description><![CDATA[Zestig  jaar geleden had ik op de middelbare school een wiskundeleraar. Aan het begin van het schooljaar inventariseerde hij altijd wie het jaar over moesten doen. Hij zei dan met barse stem: „Goedemorgen allemaal. Wie van jullie is recidivist?” Hij was zijn tijd ver vooruit. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/17/laks-a4162216</guid>
      <pubDate>Mon, 17 Apr 2023 06:43:47 +00:00</pubDate>
    </item>
    <item>
      <title><![CDATA[Reislustig]]></title>
      <description><![CDATA[Een wat oudere man uit ons reisgezelschap loopt zwaar benend met de gids vooraan als wij op weg zijn naar het topje van de vulkaan Etna. Wij horen hem opscheppen over de vele reizen die hij heeft gemaakt.  Op het hoogste punt aangekomen roept de man: „Dit lijkt in alles op de hel!”  De gids: „U bent ook overal geweest.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/15/reislustig-a4162158</guid>
      <pubDate>Sat, 15 Apr 2023 06:43:48 +00:00</pubDate>
    </item>
    <item>
      <title><![CDATA[Gin-Tonic]]></title>
      <description><![CDATA[De laatste weken is er veel publiciteit (en zorg) over het verdwijnen van bruine kroegen. In een donkerbruin café in Amsterdam complimenteer ik daarom de kastelein met haar prachtige zaak. Ze is zelf ook erg enthousiast over de sfeer en over het principe van een goed bruin café zonder poespas, gewoon zoals een bruine kroeg moet zijn. Ze vertrouwde me toe: „Vorige week bestelde iemand een alcoholvrije gin-tonic met komkommer. Die heb ik dus meteen de deur gewezen!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/14/gin-tonic-a4162035</guid>
      <pubDate>Fri, 14 Apr 2023 06:43:48 +00:00</pubDate>
    </item>
  </channel>
</rss>
