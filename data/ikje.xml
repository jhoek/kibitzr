<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Filmpje pakken]]></title>
      <description><![CDATA[In het filmhuis draait een leuke alternatieve film. Wellicht zijn er ook leuke alternatieve mannen. Als ik aankom zitten voornamelijk grijze koppen aan de bar, maar alla, wat niet is kan komen. De zaal gaat open, ik zoek een fijn plekje op een van de banken en bekijk de binnenkomers. Er komt een man op me af, die me vriendelijk toeknikt en vraagt of hij naast me mag zitten. Mwah, niet slecht! Dan pakt hij een kussen uit een plastic Aldi-tas. „Voor onder de poepert” zegt hij, „ik heb zo gauw last van een blikken reet.” De film was wel heel leuk… ]]></description>
      <guid>https://nrc.nl/nieuws/2023/10/30/filmpje-pakken-a4178992</guid>
      <pubDate>Mon, 30 Oct 2023 06:43:37 +00:00</pubDate>
    </item>
    <item>
      <title><![CDATA[Leerzaam actie]]></title>
      <description><![CDATA[Met mijn tienerdochter een weekendje in Londen. Op de ochtend van ons vertrek ontbijten we in een Pret a Manger. Buiten het restaurant zit een dakloze man op een doos. Ik besluit iets goeds te doen en tegelijkertijd een leerzaam moment te creëren voor mijn dochter. Ik breng de man een grote kaassandwich en een warme cappuccino. Nadat hij alles zorgvuldig geïnspecteerd heeft, zegt hij: „Sorry sir, I am vegan” en krijg ik de waren terug. Vanuit mijn ooghoek zie ik mijn tienerdochter dubbel liggen van het lachen. ]]></description>
      <guid>https://nrc.nl/nieuws/2023/10/28/leerzaam-actie-a4178857</guid>
      <pubDate>Sat, 28 Oct 2023 06:43:37 +00:00</pubDate>
    </item>
    <item>
      <title><![CDATA[Klem]]></title>
      <description><![CDATA[Ik draai spreekuur op de huisartsenpraktijk. Een patiënt die zichzelf vaak verwaarloost maar waar ik desondanks inmiddels een goede band mee heb opgebouwd, staat als volgende gepland. Ik word gebeld door de assistente. Ze zegt: „Je volgende patiënt kan niet komen, hij belt net dat-ie achter een deur zit die klemt.” Verschrikt vraag ik: „Moeten we hem dan niet helpen? Is er niemand in de buurt die de deur voor hem kan open doen?” Ze valt even stil en zegt: „Nee dok, hij zit in ’t gevang…” ]]></description>
      <guid>https://nrc.nl/nieuws/2023/10/27/klem-a4178707</guid>
      <pubDate>Fri, 27 Oct 2023 06:43:38 +00:00</pubDate>
    </item>
    <item>
      <title><![CDATA[LED-lampen]]></title>
      <description><![CDATA[Op ons vroege rondje hardlopen zien wij een ongekend mooie paars-oranje gloed aan de hemel boven het nog donkere Kralingse Bos. We speculeren: grote brand? Smog? Bijzonder natuurfenomeen? We houden het op een spectaculaire zonsopkomst. Twintig minuten later zijn we de Plas bijna rond en denken we ook groene lichtflarden te zien. We hebben „Toch noorderlicht!” nog niet uitgesproken of ergens in de verte schakelt iemand in één keer de gloed uit. ]]></description>
      <guid>https://nrc.nl/nieuws/2023/10/26/led-lampen-a4178571</guid>
      <pubDate>Thu, 26 Oct 2023 06:43:38 +00:00</pubDate>
    </item>
    <item>
      <title><![CDATA[Oude bekende]]></title>
      <description><![CDATA[Ik was laatst in de supermarkt en zag een oude bekende, maar ik kon me haar naam niet meer herinneren. Ik wist zeker dat ze in mijn wiskunde-klas zat. Ik begon diep na te denken. Marie? Claire? Fleur? Ik peins me suf en schaam me kapot. Ze is vast hartstikke beledigd dat ik me haar naam niet kan herinneren. Ik stap vol moed op haar af. Ik zeg: „Hey, lang niet gezien! Hoe gaat het met je... eh... leven?” Ze keek me even verward aan en antwoordde: „Gaat prima hoor, maar ken ik jou?” ]]></description>
      <guid>https://nrc.nl/nieuws/2023/10/25/oude-bekende-a4178421</guid>
      <pubDate>Wed, 25 Oct 2023 06:43:38 +00:00</pubDate>
    </item>
    <item>
      <title><![CDATA[Zakje bloed]]></title>
      <description><![CDATA[Ik werk als verpleegkundige in het ziekenhuis en heb bij een patiënt een zakje bloed aangehangen. Ruim twee uur later belt hij en zegt: „Wat ik nog wel wil weten zuster, is dit bloed gegeven door een Ajacied? Want dat moet ik niet hebben!” Ik kijk op m’n blaadje en zeg met een knipoog: „Helaas meneer, de mutatie is al begonnen...” ]]></description>
      <guid>https://nrc.nl/nieuws/2023/10/24/zakje-bloed-a4178259</guid>
      <pubDate>Tue, 24 Oct 2023 06:43:38 +00:00</pubDate>
    </item>
    <item>
      <title><![CDATA[Blauw ruitje]]></title>
      <description><![CDATA[Bij de film waar ik de toegangsbewijzen controleer laat een mevrouw me op haar telefoon twee digitale kaartjes zien. Haar man komt wat later, zegt ze. Hoe kan ik hem herkennen, vraag ik. Ze denkt even na en zegt: „Hij draagt een shirt met een blauw ruitje.” Even later, vlak voor de voorstelling, komt hijgend een man aanlopen. „Mijn vrouw…” begint hij en ik herken met moeite het minuscule blauwe ruitje. Het is in orde, zeg ik. De man van bijna twee meter lang en met een enorme grijze baard kijkt me dankbaar aan en gaat de zaal in. ]]></description>
      <guid>https://nrc.nl/nieuws/2023/10/23/blauw-ruitje-a4178136</guid>
      <pubDate>Mon, 23 Oct 2023 06:43:38 +00:00</pubDate>
    </item>
    <item>
      <title><![CDATA[Ontbijt]]></title>
      <description><![CDATA[Vorige week kreeg ik een gezellige groep 5 van een van onze basisscholen aan tafel in het kader van het Burgemeestersontbijt. We hadden een prima gesprek vol interessante vragen. Na het ontbijt liepen we nog even samen naar buiten. Bij een van de kinderen brandde nog een laatste vraag op de lippen: „Mevrouw, kunnen jongens ook burgemeester worden?” Mijn dag kon niet meer stuk. ]]></description>
      <guid>https://nrc.nl/nieuws/2023/10/21/ontbijt-a4178063</guid>
      <pubDate>Sat, 21 Oct 2023 06:43:39 +00:00</pubDate>
    </item>
    <item>
      <title><![CDATA[Zwijgen]]></title>
      <description><![CDATA[Mijn kersverse brugklassers lezen het prachtige jeugdboek Spijkerzwijgen. Het boek gaat over een opa, bijgenaamd Spijker, die worstelt met allerlei geheimen, en een nieuwsgierige kleindochter die haar opa niet met rust laat over zijn verleden. Iedere les begint met 10 minuten lezen. Vandaag sluiten we hun eerste periode af met een toets over dit boek. Een van de opdrachten bestaat uit het uitleggen van de titel. Tijdens het maken van de toets steekt een van de leerlingen zijn vinger op: „Mevrouw, wat betekent eigenlijk ‘zwijgen’?” ]]></description>
      <guid>https://nrc.nl/nieuws/2023/10/20/zwijgen-a4177909</guid>
      <pubDate>Fri, 20 Oct 2023 06:43:39 +00:00</pubDate>
    </item>
    <item>
      <title><![CDATA[Verbloemen]]></title>
      <description><![CDATA[Nu de coronapandemie achter de rug is, blikken we met het gezin terug op deze bizarre periode. „Wat is er sindsdien veranderd?”, is de centrale vraag. Mijn zus vat de gevolgen van twee jaar pandemie het meest treffend samen: „Vroeger nieste je om een scheet te verbloemen. Nu laat je een scheet om een nies te verbloemen.” ]]></description>
      <guid>https://nrc.nl/nieuws/2023/10/19/verbloemen-a4177756</guid>
      <pubDate>Thu, 19 Oct 2023 06:43:39 +00:00</pubDate>
    </item>
  </channel>
</rss>
