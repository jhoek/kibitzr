<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Moed inspreken]]></title>
      <description><![CDATA[Mijn dochter en partner zijn met ons kleinkind Sophie (6) aan het zeilen op de Mooie Nel. Sophie kan al bijna zelfstandig zwemmen en het plan is dat zij op die zonnige dag het water in zal gaan. Bij nader inzien blijkt de watertemperatuur aan de koude kant en het plan wordt gewijzigd: mijn schoonzoon gaat eerst. Zodoende zegt mijn dochter tegen Sophie: „Spreek papa maar moed in.” Waarop Sophie zegt: „Papa, je moet erin van mama!” ]]></description>
      <guid>https://nrc.nl/nieuws/2025/05/31/moed-inspreken-a4895174</guid>
      <pubDate>Sat, 31 May 2025 06:47:22 +0000</pubDate>
    </item>
    <item>
      <title><![CDATA[Hemelwaarts]]></title>
      <description><![CDATA[Wij lopen met onze jongste kleinzoon Wouter (3) door het dorp naar ons huis. Daarbij komen we langs een verzorgingstehuis. Opeens zegt Wouter: „Zullen we eens bij Omi gaan kijken? Daar zijn we lang niet geweest.” Omi, mijn moeder, is vorig jaar op 93-jarige leeftijd overleden. Mijn vrouw zegt verbouwereerd: „Maar Wouter, Omi is overleden en woont hier niet meer. Ze is nu... in de hemel.” Wouter valt stil. Hij is een denkertje. Ik zie de radertjes in zijn hoofd draaien. Dan zegt hij: „Zullen we daar dan eens bij haar gaan kijken?” ]]></description>
      <guid>https://nrc.nl/nieuws/2025/05/30/hemelwaarts-a4895037</guid>
      <pubDate>Fri, 30 May 2025 06:47:22 +0000</pubDate>
    </item>
    <item>
      <title><![CDATA[Koffiebonenmaler]]></title>
      <description><![CDATA[Nu ik een gehoorapparaat heb, komen sommige geluiden met orkaankracht binnen. Dagelijkse dingen als ritselend papier en rammelende koffiekopjes zijn oorverdovend. Het toppunt tot nu toe is het malen van de bonen voor een kopje espresso, een absolute pijniging voor de oren. Gisteren kwam een vriend langs. „Koffie”, vroeg ik? „Graag.” Hij wierp een blik in de keuken, op de koffiebonenmaler: „Oh, wat mooi, een Silenzio!” Verbijsterd keek ik op de achterkant van de maler waar de naam van de helse machine stond: ‘Silenzio’. ]]></description>
      <guid>https://nrc.nl/nieuws/2025/05/28/koffiebonenmaler-a4894872</guid>
      <pubDate>Wed, 28 May 2025 06:47:22 +0000</pubDate>
    </item>
    <item>
      <title><![CDATA[Rond stoeltje]]></title>
      <description><![CDATA[In de meubelwinkel zijn we op zoek naar een bank en stoelen. Alle meubels zijn naar steden genoemd. We proberen de Sienna bank en keuren de Vancouver fauteuil. Dan valt ons oog op een leuk rond stoeltje. Dat lijkt ons wel wat. Voordat we hem uitproberen waarschuwt de verkoper ons: „De naam van dit stoeltje is Sydney.” ]]></description>
      <guid>https://nrc.nl/nieuws/2025/05/27/rond-stoeltje-a4894720</guid>
      <pubDate>Tue, 27 May 2025 06:47:22 +0000</pubDate>
    </item>
    <item>
      <title><![CDATA[Museon]]></title>
      <description><![CDATA[Louie (tweeëneenhalf) en ik gaan naar het Museon op een zondag. Bij het Kunstmuseum staat de rij tot buiten. Louie constateert teleurgesteld dat we lang moeten wachten. Ik leg uit dat die mensen in de rij staan voor een ander museum. Ongelovig schudt hij zijn hoofd: „Wachten ze voor een museum zonder dino?” ]]></description>
      <guid>https://nrc.nl/nieuws/2025/05/26/museon-a4894579</guid>
      <pubDate>Mon, 26 May 2025 06:47:23 +0000</pubDate>
    </item>
    <item>
      <title><![CDATA[Vergrootglas]]></title>
      <description><![CDATA[Padvindertrucjes. Je kent ze wel. Op een zonnige dag aan dochterlief uitgelegd dat je met het vergrootglas waarmee oma de krant leest, ook gaatjes in het papier kunt branden. Neefje wilde natuurlijk ook, en ging binnen even zijn eigen vergrootglas halen. Die op zijn iPhone… ]]></description>
      <guid>https://nrc.nl/nieuws/2025/05/24/vergrootglas-a4894469</guid>
      <pubDate>Sat, 24 May 2025 06:47:23 +0000</pubDate>
    </item>
    <item>
      <title><![CDATA[Nieuwslezer]]></title>
      <description><![CDATA[Naast me in het restaurant zit een Ierse dame. We komen aan de praat en ze vertelt me over haar jeugd aan de oostkust van Ierland. Eind jaren vijftig maakte ze de introductie van de televisie mee. Haar grootmoeder, toen al erg oud, vond het prachtig en keek elke avond om negen uur naar het nieuws. Ze kleedde zich daarvoor netjes aan want ze was ervan overtuigd dat de nieuwslezer haar kon zien tijdens de uitzending. Maar meer dan dat, ze vertelde haar kleindochter trots dat de man op het zwart-witscherm haar elke avond persoonlijk het nieuws bracht. ]]></description>
      <guid>https://nrc.nl/nieuws/2025/05/23/nieuwslezer-a4894329</guid>
      <pubDate>Fri, 23 May 2025 06:47:23 +0000</pubDate>
    </item>
    <item>
      <title><![CDATA[Albanië]]></title>
      <description><![CDATA[Voor Albert Heijn staat een wat oudere man met de Daklozenkrant. Hij houdt een stuk karton in zijn hand met daarop de tekst: ‘Albanië – Vakantie’. Hij wijst voorbijgangers op de tekst. Een enkeling groet de man, maar de meeste mensen negeren hem en lopen gehaast in en uit de winkel. Een week daarna tref ik hem weer. Hij heeft weer een karton bij zich. Dit keer met de tekst: ‘Albanië – Operatie’. ]]></description>
      <guid>https://nrc.nl/nieuws/2025/05/22/albanie-a4894194</guid>
      <pubDate>Thu, 22 May 2025 06:47:24 +0000</pubDate>
    </item>
    <item>
      <title><![CDATA[PSV]]></title>
      <description><![CDATA[Johan Cruijff kwam vlak voor zijn dood in het eetcafé van mijn man Frank en zijn compagnon. Beroemdheden laat je met rust, maar voetballiefhebber Frank maakte een uitzondering: „Zeer bedankt voor het geweldige voetbal, meneer Cruijff, ik heb genoten.” Cruijff: „Graag gedaan, maar ik heb een vraag. Waarom staat er PSV op het bord?” Frank: „Dat betekent Port, Sherry en Vermout.” Cruijff: „Wil je dat even weghalen?” ]]></description>
      <guid>https://nrc.nl/nieuws/2025/05/21/psv-a4893988</guid>
      <pubDate>Wed, 21 May 2025 06:47:24 +0000</pubDate>
    </item>
    <item>
      <title><![CDATA[1 of 2]]></title>
      <description><![CDATA[Begin jaren negentig. Computers zijn nog vrij nieuw, vooral voor mijn 8-jarige zoon. Hij kijkt geïnteresseerd over mijn schouder mee als ik een schoolverslagje van twee pagina's voor hem uitprint, duidelijk onder de indruk van wat zo’n computer allemaal kan. „Kijk, dan klik ik op dit knopje, en dan gaat-ie het printen”, leg ik uit. Op het scherm verschijnt een voortgangsvenstertje met de tekst ‘Printing Page 1 of 2’. Jasper reageert verbaasd en een beetje gedesillusioneerd: „Wéét ie dat niet eens?!” ]]></description>
      <guid>https://nrc.nl/nieuws/2025/05/20/1-of-2-a4893861</guid>
      <pubDate>Tue, 20 May 2025 06:47:24 +0000</pubDate>
    </item>
  </channel>
</rss>
