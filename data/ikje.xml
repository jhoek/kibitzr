<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[stressen]]></title>
      <description><![CDATA[Het begint met midden in de nacht wakker worden. Gevolgd door pogingen hier niet over te stressen.  Ik val zo wel in slaap. Gebeurt dit niet: onrust. Maar dat mag niet, want dan val ik zeker niet meer in slaap. Dan: berusting. Oké. Dan slaap ik maar niet. Hierna: verveling.  Hoelang moet ik nog voor het ochtend is?  Soms val ik dan alsnog slaap. In andere gevallen   sta ik dan maar op. Zoals vanochtend. Toch mooi een rondje Vondelpark gerend voordat de stad wakker werd. Ook niet ongelukkig, eigenlijk.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/21/stressen-a4172346</guid>
      <pubDate>Mon, 21 Aug 2023 06:43:40 +00:00</pubDate>
    </item>
    <item>
      <title><![CDATA[Bevalling]]></title>
      <description><![CDATA[Ik ben verpleegkundige op de verloskamer. Tijdens een bevalling zie ik de aanstaande vader wit wegtrekken. Ik vraag of het een beetje gaat. „Nou, eigenlijk niet, ik vind het heel spannend.” Ik praat hem moed in: „Ja, zo meteen wordt u echt vader, dat is een prachtige belevenis.” Ik vraag  welk beroep hij heeft. Hij is politieagent, zegt hij. „Doe mij maar lekker een flinke schietpartij op straat in plaats van zo’n bevalling hier.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/19/bevalling-a4172301</guid>
      <pubDate>Sat, 19 Aug 2023 06:43:40 +00:00</pubDate>
    </item>
    <item>
      <title><![CDATA[Roddelblad]]></title>
      <description><![CDATA[Aan de andere kant van de toegangspoortjes op het station staat een lange oudere man te wuiven, met  een vijfeurobiljet.  Het is Henk Krol. Of ik een Story voor hem wil kopen. Hij kan niet door de poortjes.   Voor het eerst van mijn leven koop ik het roddelblad. „Het laatste wat ik ergens over je gelezen heb, is dat je terugkeert naar de politiek. Is dat zo?” vraag ik. „Dat ga ik nu eens lezen”, zegt Krol en bedankt me hartelijk.   Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/18/roddelblad-a4172193</guid>
      <pubDate>Fri, 18 Aug 2023 06:43:40 +00:00</pubDate>
    </item>
    <item>
      <title><![CDATA[Supersnel]]></title>
      <description><![CDATA[Een bericht van mijn provider: „Uw aansluitpunt is nu actief, de bij het doormeten geconstateerde storing is verholpen.” De aansluitmonteur constateert enkele dagen later toch een fout. Drie dagen later meet een storingsmonteur een verbindingsfout op ongeveer 100 meter van het aansluitpunt in mijn woning. Een tweede monteur meldt dat de fout op 98 meter zit. Als de fout bovengronds zit regelt hij een monteur.  Voor ‘onder de grond’ is er een andere.  Daarna komt  de aansluitmonteur weer. Glasvezel, uw supersnelle verbinding.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/17/supersnel-a4172095</guid>
      <pubDate>Thu, 17 Aug 2023 06:43:40 +00:00</pubDate>
    </item>
    <item>
      <title><![CDATA[Volgend jaar]]></title>
      <description><![CDATA[Kleinzoon (19) komt met vriendin (18) eten. Voor het eerst. Zij heeft net haar vwo-diploma gehaald. Op de veranda kletsen we over vakantie, NS Interrail, Berlijnse musea, bietensalade, vegan, familie, enzovoort. Na een tijdje  informeer ik wat ze nu met haar diploma wil gaan doen… aha een tussenjaar… en na dat jaar? We eten, drinken thee en kletsen verder over van alles. Vlak voor het toetje verrast ze mij (78) met de oprecht geïnteresseerde vraag: „En jij? Wat ga jij volgend jaar doen?”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/16/volgend-jaar-a4171999</guid>
      <pubDate>Wed, 16 Aug 2023 06:43:41 +00:00</pubDate>
    </item>
    <item>
      <title><![CDATA[Daggoes]]></title>
      <description><![CDATA[Ik sjok achter drie jochies van een jaar of twaalf aan. Aan de overkant van de straat staan twee trillende teckeltjes met hun baasje. De kleinste van de drie wijst naar de hondjes en roept: „Hey bro’s, kijk dan, twee takkies!” „Nee gast, dat is geen takkie, ik zeg het je”, antwoordt de tweede jongen. Geïrriteerd zegt de eerste weer: „Ik zeg ’t je bro, het zijn takkies, gast.” Dan mengt nummer drie zich in het gesprek: „Yo man, luister bro, luister: dat zijn geen takkies, die daggoes (honden) zijn gewoon aan het planken, ik zeg ’t je gast.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/15/daggoes-a4171929</guid>
      <pubDate>Tue, 15 Aug 2023 06:43:41 +00:00</pubDate>
    </item>
    <item>
      <title><![CDATA[uitgespeeld]]></title>
      <description><![CDATA[Aangezien de leeftijd van mijn kleinkinderen in de dubbele cijfers loopt, besluit ik om het kinderbedje en traphekje naar de kringloopwinkel te brengen. Ook de twee speelgoedberen die nog heel lang als knuffelobject hebben gediend moeten er aan geloven. Als ik ter plekke eerst het bedje en daarna het traphekje afgeef, komt  mij een meneer op een fiets tegemoet. Terwijl ik met de beren naar de ingang van de balie van de kringloopwinkel loop roept hij vriendelijk: „Uitgespeeld meisje!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/14/uitgespeeld-a4171832</guid>
      <pubDate>Mon, 14 Aug 2023 06:43:41 +00:00</pubDate>
    </item>
    <item>
      <title><![CDATA[Ontbijt]]></title>
      <description><![CDATA[Donderdagochtend. Schalen vol muffins, (chocolade)croissants plus een paar  grote  bakken met yoghurt, granola en fruit staan uitgestald bij de koffieautomaat bij NRC. „Voor wie is dit? Van wie komt dit?” gaat over in „Zal wel voor ons zijn, anders staat het er niet.” Of: „Wat maakt het uit?” Een eerste bak yoghurt gaat mee naar een bureau, een croissant vergezelt een verse espresso: binnen een half uur is alles op. Rond het middaguur  bericht van het bedrijf dat huist op de vijfde verdieping: ons dagelijkse ontbijt heeft ons nooit bereikt, is het misschien bij jullie bezorgd? Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/12/ontbijt-a4171789</guid>
      <pubDate>Sat, 12 Aug 2023 06:43:42 +00:00</pubDate>
    </item>
    <item>
      <title><![CDATA[verlichting]]></title>
      <description><![CDATA[Buiten is het prachtig weer en tot mijn vreugde heeft de grote biologische winkel zijn erg overmatige verlichting uitgedaan. Dat geeft  een ontspannen sfeer en omdat de koelingen gewoon werken – en ook het nodige licht uitstralen – wordt de verlichting niet gemist. Bij de kassa aangekomen complimenteer ik de  caissière voor deze bescheiden bijdrage tegen de klimaatopwarming. Zij: „Het ligt simpeler, iemand is tegen het lichtknopje aangelopen.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/11/verlichting-a4171687</guid>
      <pubDate>Fri, 11 Aug 2023 06:43:42 +00:00</pubDate>
    </item>
    <item>
      <title><![CDATA[roze mesje]]></title>
      <description><![CDATA[Met de filmclub gaan we naar Barbie. „Dresscode... Barbie!”, appt het organiserend lid.  „Serieus?!”, vraag ik. „Sorry maar nee”, zegt een ander.  Eén vriendin toont zich enthousiaster: „Ik heb alleen een roze aardappelschilmesje.”   Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl 
		Nieuwsbrief
		NRC Slim Leven
	 
		Stukken die je helpen om je leven fijner en je carrière beter te maken
	]]></description>
      <guid>https://nrc.nl/nieuws/2023/08/10/roze-mesje-a4171611</guid>
      <pubDate>Thu, 10 Aug 2023 06:43:42 +00:00</pubDate>
    </item>
  </channel>
</rss>
