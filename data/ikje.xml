<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Rotsduif]]></title>
      <description><![CDATA[Mijn inbouwkoelkast maakt al jaren een vreemd (kreunend) geluid. Ook de monteur kan het niet verhelpen. Terug van vakantie probeer ik de app, die vogelgeluiden herkent, uit  in de keuken. Ja hoor, hij herkent het: een rotsduif, met als opmerking tussen haakjes: „vrijwel zeker”. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/13/rotsduif-a4136268</guid>
      <pubDate>Wed, 13 Jul 2022 00:00:00 +00:00</pubDate>
    </item>
    <item>
      <title><![CDATA[Triviant]]></title>
      <description><![CDATA[We spelen weer eens Triviant. Het spel en de vragenkaartjes dateren van 1987, zo maken we op uit de doos. Mijn man (50) landt op een vak voor een partje. Hij heeft er inmiddels vier en ik nog maar één. Ik zie de archaïsche maar makkelijke vraag en denk: hij heeft ook aldoor mazzel. Om het hem niet al te eenvoudig te maken stel ik zo serieus mogelijk de vraag. „Een aardje naar zijn …?”  Mijn man: „Staartje.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/12/triviant-a4136159</guid>
      <pubDate>Tue, 12 Jul 2022 00:00:00 +00:00</pubDate>
    </item>
    <item>
      <title><![CDATA[Mens]]></title>
      <description><![CDATA[De oudere vrouw houdt zich vast aan de paal bij de oversteekplaats. Het licht springt op groen. Ze blijft staan. „Kan ik u helpen?” vraag ik. „Graag”, zegt ze. Ik buig mijn arm. Ze haakt de hare erdoor. Halverwege begint het licht te knipperen. De vrouw zet de pas erin. Ik kan haar nauwelijks bijbenen. „Ik dacht dat u moeite had met lopen?” Ze schudt langzaam haar hoofd. „Ik wilde alleen even een mens voelen. Dat was al veel te lang geleden.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/11/mens-a4136075</guid>
      <pubDate>Mon, 11 Jul 2022 00:00:00 +00:00</pubDate>
    </item>
    <item>
      <title><![CDATA[Lui]]></title>
      <description><![CDATA[Net 65 wind ik me  op over jongeren op e-bikes en deelscooters. Neem toch een gewone fiets, net als ik, blijf in beweging in plaats van zo lui te doen. Op weg naar huis haal ik met mijn sportfiets een jong stel op zo’n scooter in. Daar heb je weer zo’n lui stel, denk ik. Haal ik ze nog mooi in ook. Bij het stoplicht komen ze naast me staan. En weer ben ik sneller weg. Even verderop halen ze me alsnog in. Achterom kijkend roepen ze: „Wat hebt u  een goede conditie, mijnheer!”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/09/lui-a4135985</guid>
      <pubDate>Sat, 9 Jul 2022 00:00:00 +00:00</pubDate>
    </item>
    <item>
      <title><![CDATA[Knaagdier]]></title>
      <description><![CDATA[Ik vertelde aan een buurvrouw dat ik van mijn vriend op mijn verjaardag altijd champagne en toast met kaviaar kreeg. „Is dat niet zielig?” vroeg ze.  „Hoe bedoel je?”  „Nou, zo’n knaagdier op toastje?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/08/knaagdier-a4135873</guid>
      <pubDate>Fri, 8 Jul 2022 00:00:00 +00:00</pubDate>
    </item>
    <item>
      <title><![CDATA[Omdraaien]]></title>
      <description><![CDATA[Onlangs had ik (advocaat-stagiair) mijn allereerste zitting in de rechtbank. Ik liet een van de drie beveiligers bij de entree mijn advocatenpas zien. „Even omdraaien”, zei hij. Ik draaide braaf een rondje om mijn eigen as. De collega-beveiligers lachten me vierkant uit en hij zei: „Mevrouw, ik bedoelde de pas.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/07/omdraaien-a4135764</guid>
      <pubDate>Thu, 7 Jul 2022 00:00:00 +00:00</pubDate>
    </item>
    <item>
      <title><![CDATA[Kandijkoek]]></title>
      <description><![CDATA[Voor de ingang van supermarkt vraagt een man of ik iets voor hem wil meenemen: „Een Peijnenburg-koek met van die witte puntjes graag.” Vooruit. Op dat moment komt een vrouw uit de zaak en geeft dezelfde man een doos kattenbrokjes. Alsjeblieft. Dankuwel. Als ik weer buiten kom met de koek met kandijsuiker, moet ik even wachten want de man staat een nieuwe klant zijn bestelling op te geven. Ik vraag me af: zou hij zo elke dag boodschappen doen? Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/06/kandijkoek-a4135624</guid>
      <pubDate>Wed, 6 Jul 2022 00:00:00 +00:00</pubDate>
    </item>
    <item>
      <title><![CDATA[Getrouwd]]></title>
      <description><![CDATA[Ze trouwen op de dag dat ze 12,5 jaar een relatie hebben. Hun twee zoontjes zijn inmiddels op een leeftijd dat ze het bewust mee kunnen maken. Aan mij de eer om hun huwelijk te voltrekken. De jongste kom ik een half jaar later tegen, als hij op zijn fietsje rondjes rondom ons huizenblok maakt.  „Dag Wilma! Ik weet hoe jij heet! Weet je hoe dat komt?” „Nou?” „Jij bent met mijn vader en moeder getrouwd!” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/05/getrouwd-a4135526</guid>
      <pubDate>Tue, 5 Jul 2022 00:00:00 +00:00</pubDate>
    </item>
    <item>
      <title><![CDATA[Vergeten]]></title>
      <description><![CDATA[Na twee jaar uitstel gaan mijn man  en ik eindelijk weer eens naar een concert. Een paar dagen van tevoren worden onze kaartjes gecanceld.  We balen maar ik voel me ook  schuldig tegenover onze 17-jarige oppas. Wie weet wat voor   vets  ze heeft laten schieten voor deze oppas- gig .  Ik stuur haar een afzegging  met  uitgebreide verontschuldigingen. Uit haar reactie blijkt dat ze gelukkig niet al te teleurgesteld is:  „Maakt niet uit, ik was het toch vergeten.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/04/vergeten-a4135409</guid>
      <pubDate>Mon, 4 Jul 2022 00:00:00 +00:00</pubDate>
    </item>
    <item>
      <title><![CDATA[Rus]]></title>
      <description><![CDATA[Aan het tafeltje vlak naast ons op een Amsterdams terras spelen twee jonge blonde vrouwen met hun telefoon. Een wat slonzige jongeman  vraagt de buurvrouwen om geld, „ because I’m a refugee from Ukraine ”. Onmiddellijk ontspint zich een voor ons onverstaanbare, felle discussie, waarna de man er als een haas vandoor gaat. Grijnzend zeggen de dames tegen ons: „ We first answered him in Ukrainian. But he didn’t understand that. He’s Russian. ” Fanatiek gaan ze weer met hun telefoon in de weer. Het succesverhaal moet gedeeld worden.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/02/rus-a4135329</guid>
      <pubDate>Sat, 2 Jul 2022 00:00:00 +00:00</pubDate>
    </item>
  </channel>
</rss>
