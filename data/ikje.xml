<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Veteranenproject
	]]></title>
      <description><![CDATA[Ik word gebeld door twee jongedames van het vwo in mijn stad. Ze hebben een project over veteranen en hebben mijn naam doorgekregen van het plaatselijke Comité 4 en 5 mei. Ze nemen graag een interview af. Ik vraag of ze het op school of bij mij thuis willen houden. „Nou meneer, het leukste is natuurlijk om de veteraan in zijn eigen natuurlijke omgeving te zien.” Oh, en ze willen het graag combineren met een werkstuk over PTSS. „Nou meneer, het zou ontzettend leuk zijn om u ook daarover te kunnen spreken.” Raymond Hiltrop ]]></description>
      <guid>https://nrc.nl/nieuws/2025/02/06/veteranenproject-a4882132</guid>
      <pubDate>Thu, 6 Feb 2025 06:46:13 +00:00</pubDate>
    </item>
    <item>
      <title><![CDATA[
		Spelletje
	]]></title>
      <description><![CDATA[Regelmatig pas ik op mijn kleinzoon in een dorp in Brabant. Ik reis dan per trein en taxi. Tegen de avond komt de taxi me weer ophalen en brengt me naar het station. Op een avond doen ze bij hem thuis een spelletje en vraagt mijn zoon aan hem: „Bij wie hoort oma Lies?” Dat weet hij meteen: „Bij opa Jan.” En dan is het mijn beurt: „Bij wie hoort oma Elien?” Zijn antwoord daarop: „Bij de meneer van de taxi.” Elien Branbergen ]]></description>
      <guid>https://nrc.nl/nieuws/2025/02/05/spelletje-a4881977</guid>
      <pubDate>Wed, 5 Feb 2025 06:46:13 +00:00</pubDate>
    </item>
    <item>
      <title><![CDATA[
		Voorbereiding
	]]></title>
      <description><![CDATA[Op zaterdagochtend komt 92-jarige oma langs voor koffie. Het blijft bij één kopje, een tweede zit er niet in. Ze heeft het druk. Ze moet nog op de fiets naar de stad om boodschappen te doen en wil vooral dringend een plastic bak kopen. Ik vraag haar waar ze die bak voor nodig heeft. Oma lacht: „Ik ben er nog lang niet klaar mee. Ik maak een overlevingspakket.” Karina Pigeaud ]]></description>
      <guid>https://nrc.nl/nieuws/2025/02/04/voorbereiding-a4881868</guid>
      <pubDate>Tue, 4 Feb 2025 06:46:13 +00:00</pubDate>
    </item>
    <item>
      <title><![CDATA[
		Afvalgrijper
	]]></title>
      <description><![CDATA[De plantsoenen worden weer gereinigd. Bij het passeren van een groepje mannen met hesjes en afvalgrijpers vang ik hun gesprek op: „Er kwam net een dame voorbij. Die vrouw vroeg hoe ze kon helpen met het schoonmaken van de buurt” zegt een van hen lachend. En hij vervolgt: „Ik heb haar verteld dat ze eerst iets verkeerd moet doen. Dan regelt reclassering de rest.” Daniël Disselkoen ]]></description>
      <guid>https://nrc.nl/nieuws/2025/02/03/afvalgrijper-a4881761</guid>
      <pubDate>Mon, 3 Feb 2025 06:46:13 +00:00</pubDate>
    </item>
    <item>
      <title><![CDATA[
		Cultuurgenot
	]]></title>
      <description><![CDATA[Onlangs bezochten wij de nieuwjaarsuitvoering van ons plaatselijk philharmonisch orkest. Met behulp van sponsoren hadden zij de operazangeres Anna Majchrzak en bariton Tom Jansen weten te strikken voor die avond. Wat hebben wij genoten en de kers op de taart was het duet van beiden uit The Phantom of the opera, het prachtige ‘All I ask of you’. De dag erna vertel ik dit aan mijn zoon waarop hij heel laconiek samenvat: „Oh, jullie zijn naar een coverband geweest!” Marijke van Harskamp ]]></description>
      <guid>https://nrc.nl/nieuws/2025/02/01/cultuurgenot-a4881649</guid>
      <pubDate>Sat, 1 Feb 2025 06:46:13 +00:00</pubDate>
    </item>
    <item>
      <title><![CDATA[
		Rondje golf
	]]></title>
      <description><![CDATA[Een rondje golf in potdichte mist. Ik, een golfer van wat bedenkelijk kaliber, doe mijn best om mijn bal naar de nauwelijks zichtbare vlag te slaan. Uit het niets verschijnen twee wandelaars op het pad dat over de fairway loopt. Eén van hen vraagt met grote grijns: „En, gaan er nog veel ballen de mist in vandaag?” Walther Boer ]]></description>
      <guid>https://nrc.nl/nieuws/2025/01/31/rondje-golf-a4881489</guid>
      <pubDate>Fri, 31 Jan 2025 06:46:14 +00:00</pubDate>
    </item>
    <item>
      <title><![CDATA[
		Scheurkalender
	]]></title>
      <description><![CDATA[Ik sta in de Ikje-scheurkalender van 2025, in de zomer. Zo leuk! Het Antoni van Leeuwenhoekziekenhuis in Amsterdam. Ik zie dat de arts schrikt als hij de testresultaten op zijn monitor ziet. „Soms maakt het lab weleens een foutje”, zegt hij zachtjes. Ik weet dan wel genoeg. Teruglopend naar huis, denk ik ineens: Ik zal mijn Ikje toch nog wel gaan halen? Jan Nieuwenhuis ]]></description>
      <guid>https://nrc.nl/nieuws/2025/01/30/scheurkalender-a4881339</guid>
      <pubDate>Thu, 30 Jan 2025 06:46:14 +00:00</pubDate>
    </item>
    <item>
      <title><![CDATA[
		Hondje
	]]></title>
      <description><![CDATA[Ik sta na mijn zwemmetje even te kletsen met een moeder met een klein dochtertje. Dan horen we een vrouw, met paniek in haar stem, herhaaldelijk roepen: „Max, nu bij mama komen!” Na een tijd komt er een hondje aangehuppeld dat uitbundig door de vrouw wordt geknuffeld. Het kind heeft al die tijd niets gezegd, maar duidelijk wel goed opgelet. Ze vraagt: „Mama, vind jij ook niet dat dat jongetje heel erg op een hondje lijkt?” Margreet van Schie ]]></description>
      <guid>https://nrc.nl/nieuws/2025/01/29/hondje-a4881193</guid>
      <pubDate>Wed, 29 Jan 2025 06:46:14 +00:00</pubDate>
    </item>
    <item>
      <title><![CDATA[
		Dwangstoornis
	]]></title>
      <description><![CDATA[Als psychologe verdiep ik mij in dwangstoornissen. Die middag in de Albert Heijn opent een lange man de deur van de diepvries, precies vier keer: open, dicht, open, dicht. Hij doet het langzaam en zorgvuldig. De deur ernaast ook vier keer. Zo gaat hij alle deuren af. De andere klanten kijken niet naar hem: ze willen hem natuurlijk niet in verlegenheid brengen. Zou hij weten dat hij een dwangstoornis heeft? Peinzend pak ik mijn boodschappen in. Dan loopt de diepvriesman langs me, gereedschapskist onder de arm. „Hij sluit weer mooi af!”, roept hij nog. Violet Brüggen ]]></description>
      <guid>https://nrc.nl/nieuws/2025/01/28/dwangstoornis-a4881065</guid>
      <pubDate>Tue, 28 Jan 2025 06:46:14 +00:00</pubDate>
    </item>
    <item>
      <title><![CDATA[
		Klokhuis en klepel
	]]></title>
      <description><![CDATA[Mijn vader heeft dementie maar is zijn gevoel voor humor niet kwijt. Tranen van het lachen stromen over zijn wangen als ik hem verslag doe van het gesprek dat mijn vrouw en ik met onze kinderen hadden over zijn ziekte. Op onze vraag aan de kids of ze misschien weten dat opa zijn vergeetachtigheid door een ziekte komt, roept ons zoontje van 10 meteen: „Ja hoor, heb ik bij Klokhuis gezien. Dat komt door de Ziekte van Oldtimer.” Jesse de Metz ]]></description>
      <guid>https://nrc.nl/nieuws/2025/01/27/klokhuis-en-klepel-a4880967</guid>
      <pubDate>Mon, 27 Jan 2025 06:46:14 +00:00</pubDate>
    </item>
  </channel>
</rss>
