<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Ontzag]]></title>
      <description><![CDATA[Het levenseinde is nu echt in zicht voor mijn oma (86). De familie is bij elkaar gekomen  om haar uitgeleide te doen. Stilletjes kijken we rond het sterfbed toe hoe ze steeds dieper wegzinkt. Dan opent ze haar ogen en richt haar blik op het Christusbeeld aan de muur. Langzaam richt ze zich op, starend naar het beeld. Wij kijken vol ontzag toe. Plotseling zwaait ze haar benen over de rand van het bed, steekt haar voeten in haar pantoffels en stiefelt naar de badkamer. „Ik moet plassen”, bromt ze. Verbluft kijken wij haar na. Ze blijft nog even bij ons. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/21/ontzag-a4148844</guid>
      <pubDate>Mon, 21 Nov 2022 00:00:00 +00:00</pubDate>
    </item>
    <item>
      <title><![CDATA[Opschalen]]></title>
      <description><![CDATA[De kale man stond zoals elke dag luid bellend op het perron. Hij sprak over doelstellingen, risico-analyses en opschalen. Na een paar minuten sloot hij af: „En volgende maand is mijn ondergebit aan de beurt.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/19/opschalen-a4148766</guid>
      <pubDate>Sat, 19 Nov 2022 00:00:00 +00:00</pubDate>
    </item>
    <item>
      <title><![CDATA[Live]]></title>
      <description><![CDATA[Voor het eerst sinds het begin van de coronaperiode vindt onze redactievergadering weer live plaats op kantoor. Iedereen is blij dat men niet meer naar schermpjes hoeft te kijken en alle collega’s in 3D ziet. Dat was alweer ruim tweeënhalf jaar geleden. De herfstgolf lijkt voorbij. Na afloop gaat men samen lunchen in de kantine.  Maar niet iedereen. „Ik ga weer naar huis”, zegt de collega, die de hele vergadering naast me zat, terwijl ze haar tas en jas pakt. „Mijn zoontje zit thuis met corona.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/18/live-a4148647</guid>
      <pubDate>Fri, 18 Nov 2022 00:00:00 +00:00</pubDate>
    </item>
    <item>
      <title><![CDATA[Labrador]]></title>
      <description><![CDATA[Na jarenlang in het buitenland te hebben gewoond, fietste ik onlangs met het mooie weer over de heide.  In de verte zag ik naast het fietspad twee jonge vrouwen lopen. Toen ik hen passeerde riepen zij: „Willem, Willem!”  Hé, dacht ik in een flits, wat leuk dat moeten vriendinnen van mijn dochter zijn. Dat zij mij nog herkennen! Ik stopte en keek om en op hetzelfde moment kwam er een labrador aanrennen met de naam  Willem.  Een illusie rijker fietste ik weer door. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/17/labrador-a4148511</guid>
      <pubDate>Thu, 17 Nov 2022 00:00:00 +00:00</pubDate>
    </item>
    <item>
      <title><![CDATA[Mollen]]></title>
      <description><![CDATA[Laatst een week opgepast op de boerderij van vrienden. Zij gingen op vakantie en wij waren aan het oppassen, op de schapen, de varkens en de kippen. Helemaal biologisch, de varkens wroeten in de modder. De tweede dag spoten de buurboeren gif op hun weilanden en een dag later kwamen er allemaal molshopen in ons gras. We belden onze vrienden. „Oh, dat is elk jaar, alle mollen vluchten dan naar ons, laat ze maar lekker, wij zijn hun vluchtheuveltje.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/16/mollen-a4148342</guid>
      <pubDate>Wed, 16 Nov 2022 00:00:00 +00:00</pubDate>
    </item>
    <item>
      <title><![CDATA[Rituelen]]></title>
      <description><![CDATA[Dagje uit op de Veluwe. We treffen een groep jachthoornblazers bij het bezoekerscentrum. De blazers leggen geduldig aan het publiek de rituelen bij de jacht uit. Dat het geluid van de jachthoorn een laatste eer voor het wild is, en dat ieder dier een geluid heeft. Ze laten een paar dieren horen.  „Welk dier wilt u nu horen”, is de vraag aan het publiek. Antwoord volgt meteen: „De wolf.” „Die hebben we niet”, zegt de woordvoerder van de jachthoornblazers. Na een korte stilte: „Nog niet.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/15/rituelen-a4148222</guid>
      <pubDate>Tue, 15 Nov 2022 00:00:00 +00:00</pubDate>
    </item>
    <item>
      <title><![CDATA[Hoogbegaafd]]></title>
      <description><![CDATA[Een hoogbegaafde leerling in groep acht maakt zich niet geliefd bij zijn klasgenoten. Hij weet alles veel sneller en beter en laat dat goed merken. Wanneer hij even alleen in het lokaal is, zeg ik hem dat het niet nodig is om zijn kennis zo te ventileren. Ik weet toch wel dat hij knap is en alles weet. Je moet maar wat bescheidener doen. Onmiddellijk kwam zijn antwoord: „Juf, bescheidenheid is verkapte hoogmoed.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/14/hoogbegaafd-a4148127</guid>
      <pubDate>Mon, 14 Nov 2022 00:00:00 +00:00</pubDate>
    </item>
    <item>
      <title><![CDATA[Economendag ]]></title>
      <description><![CDATA[Tijdens de Tinbergen-lezing ‘ The Heterogeneous Human Quest for Fairness and Equality ’ door professor Ernst Fehr (University of Zurich), maakte ik enkele foto’s van zijn presentaties met mijn smartphone, die overigens netjes op stil stond. Maar door wat onhandig gemanoeuvreer klonk juist op het moment dat Fehr even pauzeerde, net toen hij duidelijk had gemaakt dat in tegenstelling tot wat veel economen denken de meeste mensen niet zelfzuchtig zijn, uit mijn smartphone: „Wikipedia zegt hierover...”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/12/economendag-a4148047</guid>
      <pubDate>Sat, 12 Nov 2022 00:00:00 +00:00</pubDate>
    </item>
    <item>
      <title><![CDATA[Bier]]></title>
      <description><![CDATA[Uitgelaten beland ik met een aantal collega’s in een café waar eigen bier wordt gebrouwen.  ‘Gerrit de Struikrover’, ‘PIPA Paleiskwartier’ en ‘Boze Griet’ gaan gretig over de toonbank: sterke bieren maar dat deert ons niet. Bij sluitingstijd worden we verzocht te betalen. Wachtend op het pinapparaat doe ik een greep in de glazen snoeppot op de toog. „Hmmm, droge snoepjes hebben jullie zeg. Of komt dat door het bier?”, krijg ik nog net over mijn lippen. „Mevrouw, normaliter geven we die aan honden. De pepermuntjes staan ernaast en zijn voor de mensch.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/11/bier-a4147935</guid>
      <pubDate>Fri, 11 Nov 2022 00:00:00 +00:00</pubDate>
    </item>
    <item>
      <title><![CDATA[Zegt u  maar jij ]]></title>
      <description><![CDATA[We zijn weer op dansles gegaan.  De muziek is beter en het dansen veel leuker dan we ons herinnerden. Inmiddels zitten we ruim boven de gemiddelde leeftijd en dat viel op toen ik aan de bar met u werd aangesproken. „Zeg maar jij hoor, anders voel ik me zo oud”, zei ik.  Daarop kwam een onverwachte reactie.  „Dat doe ik liever niet, want dan voel ík me oud.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/10/zegt-u-maar-jij-a4147825</guid>
      <pubDate>Thu, 10 Nov 2022 00:00:00 +00:00</pubDate>
    </item>
  </channel>
</rss>
