<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[In de kookwinkel]]></title>
      <description><![CDATA[In de kookwinkel vind ik de perfecte kookwekker. Omdat ik benieuwd ben of het geluid van de wekker hard genoeg is, wind ik hem op. Te laat realiseer ik mij dat de rest van de winkel die behoefte wellicht niet met mij deelt. Na een oorverdovend gerinkel zie ik dat een medewerker langzaam mijn kant op loopt. „U had gebeld?”, vraagt hij vriendelijk. ]]></description>
      <guid>https://nrc.nl/nieuws/2024/02/22/in-de-kookwinkel-a4190860</guid>
      <pubDate>Thu, 22 Feb 2024 06:43:35 +00:00</pubDate>
    </item>
    <item>
      <title><![CDATA[Taalmaatje]]></title>
      <description><![CDATA[Het vrijwilligerswerk als Taalmaatje heeft geleid tot een warme vriendschap met de vrouw, haar man en kinderen. Soms krijg ik een vraag van de kinderen. Zo ook deze ochtend in de voorjaarsvakantie, waarin ze dagelijks ook even aan school werken. Of ik weet wat spoborden-kruid is. Wat? Op mijn verzoek laat ze haar schriftje zien. Samengestelde woorden moet ze leren, in groep 5. Ik lees: spatbordonkruid in het rijtje. Dit woord ken ik ook niet. Als ik het woord intoets op de woordenboeksite, zegt Van Dale: geen resultaat. Dit woord hoef je niet te kennen!, zeg ik. ]]></description>
      <guid>https://nrc.nl/nieuws/2024/02/21/taalmaatje-a4190725</guid>
      <pubDate>Wed, 21 Feb 2024 06:43:35 +00:00</pubDate>
    </item>
    <item>
      <title><![CDATA[Prioriteit]]></title>
      <description><![CDATA[Op mijn spreekuur verschijnt een vrouw van 18 jaar om voor het eerst anticonceptie te bespreken. Ze wil best aan de pil, maar zegt dat ze bang is deze te vergeten. Ik: „Leg de strip naast jouw tandenborstel, je vergeet toch ook nooit om je tanden te poetsen?” Zij: „Nou, soms wel hoor. Weet je wat, dokter, ik plak de strip wel aan mijn mascara vast.” ]]></description>
      <guid>https://nrc.nl/nieuws/2024/02/20/prioriteit-a4190607</guid>
      <pubDate>Tue, 20 Feb 2024 06:43:35 +00:00</pubDate>
    </item>
    <item>
      <title><![CDATA[Stabiel leven]]></title>
      <description><![CDATA[Na de zomer begin ik met een nieuwe master. Alle tijd, dus meldde ik me aan als vrijwilliger bij het Rode Kruis. Ik had me goed ingelezen, informatiesessie gevolgd en nog altijd even enthousiast. „Het zijn best veel verplichtingen, Lot. Ben je je daar bewust van, Lot?” zeiden ze bij de telefonische intake. „We merken dat studenten dat soms moeilijk vinden, Lot.” Ik zei dat ik studie gemakkelijk combineer met andere verplichtingen. „Ik geef je alleen maar even de opties, Lot. Je kunt je altijd nog aanmelden wanneer je een stabiel leven met een vaste baan hebt, Lot.” ]]></description>
      <guid>https://nrc.nl/nieuws/2024/02/19/stabiel-leven-a4190504</guid>
      <pubDate>Mon, 19 Feb 2024 06:43:36 +00:00</pubDate>
    </item>
    <item>
      <title><![CDATA[Romanticus]]></title>
      <description><![CDATA[Ik heb me eindelijk eens aan mijn goede voornemens voor het nieuwe jaar kunnen houden en ben inmiddels al zoveel afgevallen dat ik de doos ‘maat 38’ van zolder kan halen – ik gooi, heel optimistisch, kleren die te klein zijn geworden nooit weg. Apetrots laat ik mijn echtgenoot zien dat ik weer in mijn favoriete jurk pas, die ik zeker vijf jaar niet meer aan heb gehad. „Ja, leuk”, zegt hij. Blijkbaar beseffend dat ik toch iets meer verwacht, kijkt hij nog eens beter en zegt dan: „Er zit ook een vlek in.” ]]></description>
      <guid>https://nrc.nl/nieuws/2024/02/17/romanticus-a4190427</guid>
      <pubDate>Sat, 17 Feb 2024 06:43:36 +00:00</pubDate>
    </item>
    <item>
      <title><![CDATA[Twee cadeautjes]]></title>
      <description><![CDATA[Valentijnsdag 08:00u. De deurbel gaat. Vriendje (10) van dochter (9) staat voor onze deur om haar als verrassing op te halen en samen naar school te fietsen. Hij geeft haar een rode envelop en twee cadeautjes. Als eerste een Donald Duck, want die leest ze graag. Ik kijk vooral naar de enorme doos met chocolaatjes die hij er ook bij geeft. „Schrik niet hoor”, zegt hij, „het was in de aanbieding”. ]]></description>
      <guid>https://nrc.nl/nieuws/2024/02/16/twee-cadeautjes-a4190281</guid>
      <pubDate>Fri, 16 Feb 2024 06:43:36 +00:00</pubDate>
    </item>
    <item>
      <title><![CDATA[Hongerige hond]]></title>
      <description><![CDATA[Onze hond produceert sinds kort enigszins verontrustende, borrelende geluiden; ze heeft duidelijk last van haar buik en werpt mij steeds gepijnigde maar voornamelijk verwijtende blikken toe. Toch maar even de dierenarts bellen? Dan bedenk ik me opeens dat ze waarschijnlijk van het vogelvoer heeft gegeten dat ik laatst heb gemorst tijdens het bijvoeren in de tuin; zou zoiets kwaad kunnen? Een snelle Google search stelt gerust. Maar ik vind ook deze reactie op een online hondenforum: het is niet slecht maar ‘misschien gaat hij nu wel heel mooi zingen’. ]]></description>
      <guid>https://nrc.nl/nieuws/2024/02/15/hongerige-hond-a4190167</guid>
      <pubDate>Thu, 15 Feb 2024 06:43:36 +00:00</pubDate>
    </item>
    <item>
      <title><![CDATA[Valentijnsdag]]></title>
      <description><![CDATA[Een paar Valentijnsdagen geleden, gingen mijn partner en ik samen een dagje naar de sauna. Hij had voor ons een romantisch arrangement geboekt, inclusief een massage en gezichtsbehandeling voor twee. Ik besloot gebruik te maken van de uitbreiding met een masker, maar twijfelde even tussen de hydraterende of de anti-aging versie. Gelukkig wist mijn partner het wel: vanaf de massagetafel naast mij hoorde ik een enthousiast „Doe maar anti-aging!” ]]></description>
      <guid>https://nrc.nl/nieuws/2024/02/14/valentijnsdag-a4190005</guid>
      <pubDate>Wed, 14 Feb 2024 06:43:37 +00:00</pubDate>
    </item>
    <item>
      <title><![CDATA[Literair publiek]]></title>
      <description><![CDATA[In Forum Groningen ben ik vrijwilliger bij het optreden van Adriaan van Dis. De jonge meisjes achter de bar zien de oude schrijver koffie drinken in de lounge, maar zijn naam doet geen bel rinkelen. „Waar is hij dan precies bekend van?”, informeren ze. Ik vertel over zijn tv-carrière, zijn romans. „Aha”, zegt de een, „romans”. Ze kijkt het publiek van het literaire festival rond. „Vandaar al die vrouwen hier.” ]]></description>
      <guid>https://nrc.nl/nieuws/2024/02/13/literair-publiek-a4189882</guid>
      <pubDate>Tue, 13 Feb 2024 06:43:37 +00:00</pubDate>
    </item>
    <item>
      <title><![CDATA[Erwtenmelk ]]></title>
      <description><![CDATA[Tijdens de klusdag in ons nieuwe huis maak ik koffie voor de schoonfamilie, variërend van een koemelk-cappuccino tot decaf met erwtenmelk. De aannemer wil gewoon zwarte koffie: „Erwtenmelk? Ze verzinnen tegenwoordig ook de raarste dingen.” Mijn vriend grapt dat het hertenmelk is, waarop de aannemer antwoordt: „Oh, dat snap ik, een hert kan je tenminste melken.” ]]></description>
      <guid>https://nrc.nl/nieuws/2024/02/12/erwtenmelk-a4189768</guid>
      <pubDate>Mon, 12 Feb 2024 06:43:37 +00:00</pubDate>
    </item>
  </channel>
</rss>
