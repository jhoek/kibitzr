<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Ongemakkelijk]]></title>
      <description><![CDATA[Mijn werkgever, een hogeschool in Den Bosch, verhipt de organisatie. Toegegeven, wil je studenten aan je binden dan is een nieuwe look-and-feel soms nodig. Kleurtjes en een Nederlandse naam ruilen we in voor een fonkelnieuwe naam met academy erin en een bewegend felgroen logo dat ons gaat overladen met jong volk. We hebben er zin in. Tot ik een oud-student vraag wat ze van de vernieuwing vindt. „Wel mooi, maar die nieuwe naam voelt zo ongemakkelijk. Net zoiets als wanneer je ouders ineens wild gaan dansen op een Nieuwjaarsfeest.”]]></description>
      <guid>https://www.nrc.nl/nieuws/2022/12/20/ongemakkelijk-a4151998</guid>
      <pubDate>Tue, 20 Dec 2022 00:00:00 +00:00</pubDate>
    </item>
    <item>
      <title><![CDATA[Wintertenen]]></title>
      <description><![CDATA[Een van oorsprong Ethiopisch gezin komt op mijn spreekuur.  Alle vier hebben ze  jeukende rode tenen. Ze zijn bang voor iets besmettelijks. Na een blik op hun voeten stel ik de diagnose: wintertenen. Er verschijnt een grote lach op het gezicht van vader.  Hij zegt: „We hebben een exotische ziekte!” ]]></description>
      <guid>https://www.nrc.nl/nieuws/2022/12/19/wintertenen-a4151878</guid>
      <pubDate>Mon, 19 Dec 2022 00:00:00 +00:00</pubDate>
    </item>
    <item>
      <title><![CDATA[Schrik]]></title>
      <description><![CDATA[Mijn trein stopt vanwege een suïcidaal persoon langs het spoor. Een jonge conducteur klimt uit de trein en overhandigt na enige tijd een tienermeisje veilig aan de politie. Door de intercom klinkt met bevende stem dat we de weg vervolgen maar dat ze niet beschikbaar is voor dienstverlening. Het is de eerste keer en de schrik zit erin. Na twee minuten opnieuw de intercom, nu op ferme toon: „Wil iedereen die zo respectloos foto’s en video’s gemaakt heeft, die meteen verwijderen?” ]]></description>
      <guid>https://www.nrc.nl/nieuws/2022/12/17/schrik-a4151762</guid>
      <pubDate>Sat, 17 Dec 2022 00:00:00 +00:00</pubDate>
    </item>
    <item>
      <title><![CDATA[Samen]]></title>
      <description><![CDATA[Toen de peuter haar taart had  opgegeten, kroop ze bij mij op  schoot en ging ze door met mijn taart. „Samen”, zei ze. Schattig.  Toen werd mijn been erg warm  en zei ik verbijsterd dat ze op  mijn broek plaste.  „Ja”, zei ze, „samen.” ]]></description>
      <guid>https://www.nrc.nl/nieuws/2022/12/16/samen-a4151662</guid>
      <pubDate>Fri, 16 Dec 2022 00:00:00 +00:00</pubDate>
    </item>
    <item>
      <title><![CDATA[Afgeprijsd]]></title>
      <description><![CDATA[De bak met afgeprijsde boeken staat buiten, ook als het vriest. Mijn oog valt op de biografie van Mark Rutte  van NRC-redacteur Petra de Koning, in cellofaan verpakt. Op een felgele sticker staan „5,99 euro”, „licht beschadigd” en een barcode. Als ik wil afrekenen, kost het boek twintig euro. Ik reageer verbaasd. Dan ziet de verkoper de sticker. „Och, excuus! Ik heb de code op de achterkant gescand.” De fout wordt hersteld en ik betaal. Met een strak gezicht overhandigt hij mijn aankoop: „Ik dacht al, wie betaalt er nou twintig euro voor Mark Rutte.”]]></description>
      <guid>https://www.nrc.nl/nieuws/2022/12/15/afgeprijsd-a4151536</guid>
      <pubDate>Thu, 15 Dec 2022 00:00:00 +00:00</pubDate>
    </item>
    <item>
      <title><![CDATA[Getrouwd]]></title>
      <description><![CDATA[We zitten in de kleine zaal, waar een wereldberoemd strijkkwartet op zal treden. Een dame achter ons priemt haar hoofd tussen ons in en begint  vragen te stellen. Welke componisten? Welke stukken? Wij geven braaf antwoord. Dan wil ze weten welke instrumenten wij bespelen en of wij dat ook samen doen. Tot slot informeert ze naar de aard van onze relatie. Mijn buurman antwoordt enigszins geïrriteerd: „Wij kunnen elkaar niet uitstaan!” Juist voordat het kwartet opkomt, concludeert ze: „O, dan zijn jullie getrouwd.”]]></description>
      <guid>https://www.nrc.nl/nieuws/2022/12/14/getrouwd-a4151348</guid>
      <pubDate>Wed, 14 Dec 2022 00:00:00 +00:00</pubDate>
    </item>
    <item>
      <title><![CDATA[Wel lief]]></title>
      <description><![CDATA[Ik lig lekker te slapen, aait mijn man over mijn wang. „Wat is er?”, vraag ik „Lig ik te snurken?”  „Nee, je lag zo lekker te slapen”, antwoordt hij. Nu dus niet meer, maar wel lief. Even later lig ik te luisteren naar zijn gesnurk. Zal ik hem over zijn wang aaien?]]></description>
      <guid>https://www.nrc.nl/nieuws/2022/12/13/wel-lief-a4151235</guid>
      <pubDate>Tue, 13 Dec 2022 00:00:00 +00:00</pubDate>
    </item>
    <item>
      <title><![CDATA[Schuifelen]]></title>
      <description><![CDATA[Als expat in Zwitserland moet  je niet boren, grasmaaien, naar muziek luisteren tijdens Ruhezeit. Anders wordt er  geklaagd bij de huisbaas.  Een oudere buurvrouw belt aan en vraagt of we haar ooit horen. „Nee, hoor”, zeg ik. „Wij horen nooit iets.” Wat een lief mens.  Net voor ik haar eens op de koffie wil uitnodigen, schreeuwt ze boos: „Nou, ik jullie wel.” Ik ben stomverbaasd. Dus licht ze toe dat ze inderdaad geen lawaai hoort. We lopen dan ook altijd op pantoffels. Maar ze hoort ons „schuifelen, als het ’s avonds heel stil in huis is”. ]]></description>
      <guid>https://www.nrc.nl/nieuws/2022/12/12/schuifelen-a4151134</guid>
      <pubDate>Mon, 12 Dec 2022 00:00:00 +00:00</pubDate>
    </item>
    <item>
      <title><![CDATA[Zelfportret]]></title>
      <description><![CDATA[Het Mauritshuis exposeert tien topstukken uit de New Yorkse  Frick Collection. Een ervan  is een zelfportret van Rembrandt, geschilderd in 1658, twee jaar na  zijn faillissement. Op het schilderij draagt hij een eenvoudig zwart hoofddeksel. Het is hem aan te zien dat hij dieptepunten gekend heeft, maar in zijn oogopslag zie ik, naast berusting, strijdlust. Een jonge vrouw die met haar vriend naast me is gaan staan, heeft het snel gezien. „Ik snap niet dat ouwe mensen zelfportretten maken”, zegt ze misprijzend en weg is ze.]]></description>
      <guid>https://www.nrc.nl/nieuws/2022/12/10/zelfportret-a4151037</guid>
      <pubDate>Sat, 10 Dec 2022 00:00:00 +00:00</pubDate>
    </item>
    <item>
      <title><![CDATA[Kssssst]]></title>
      <description><![CDATA[Ik was onlangs bezig met een boswandeling toen ik een wolf tegenkwam. Waarschijnlijk tam gemaakt door domoren kwam hij op mij af. Even dacht ik: neem mijn hond maar. Die was echter thuis gebleven. Wat te doen? „Ksssssst”, siste ik zachtjes. De wolf draaide zich meteen om. Hij verdween in de verte, staart tussen de poten.]]></description>
      <guid>https://www.nrc.nl/nieuws/2022/12/09/kssssst-a4150907</guid>
      <pubDate>Fri, 9 Dec 2022 00:00:00 +00:00</pubDate>
    </item>
  </channel>
</rss>
