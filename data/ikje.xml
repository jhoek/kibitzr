<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Nachtaapje]]></title>
      <description><![CDATA[De voorzijde van onze cabine in een wildpark in Zuid-Afrika is helemaal van glas om van  het uitzicht te kunnen genieten. Instructie:  voedselresten goed opruimen, om dieren ’s nachts op veilige afstand te houden. Doen we graag.   ’s Ochtends bij het ontbijt buiten  lijken ook wijzelf bezichtiging waard te zijn geweest: op het  raam staan duidelijk  twee handafdrukken van een ‘bush baby’. Schattig, denken wij,  vannacht heeft een ‘nachapie’ bij ons naar binnen staan gluren. Ik sta op om de handjes van het glas te vegen. Pas dan blijkt dat ze aan de binnenkant zitten. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/09/nachtaapje-a4176549</guid>
      <pubDate>Mon, 9 Oct 2023 06:43:46 +00:00</pubDate>
    </item>
    <item>
      <title><![CDATA[Herkenning]]></title>
      <description><![CDATA[Wij, een echtpaar van begin 70, hebben al een aantal dagen covid en voelen ons knap beroerd. Aan de ontbijttafel leest mijn vrouw een onlineadvertentie voor, over een „multifunctionele dweil met ingebouwde sproeifunctie”. Als ze opkijkt is er onmiddellijk een blik van wederzijdse herkenning en steken we allebei onze vinger op; in deze omschrijving kunnen we ons volledig vinden.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/07/herkenning-a4176426</guid>
      <pubDate>Sat, 7 Oct 2023 06:43:46 +00:00</pubDate>
    </item>
    <item>
      <title><![CDATA[Literaire shot]]></title>
      <description><![CDATA[Als ik het ziekenhuis uitloop waar ik zojuist een coronaprik heb gekregen, hoor ik een vrouw achter mij zeggen: „Ik heb een Pfeijfferprik gekregen.” Verbaasd draai ik me om. De man naast haar zegt: „Pfizer zul je bedoelen.” „Ach”, zucht de vrouw, „dat komt door het boek. Vlak voordat ik naar de priklocatie fietste had ik Alkibiades uit.” Redactie: ‘Alkibiades’ is de nieuwste roman van Ilja Leonard Pfeijffer. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/06/literaire-shot-a4176304</guid>
      <pubDate>Fri, 6 Oct 2023 06:43:47 +00:00</pubDate>
    </item>
    <item>
      <title><![CDATA[Kampvuur]]></title>
      <description><![CDATA[Met acht stoere medeavonturiers maak ik een voettocht door de Canadese wildernis. Elke avond rond het kampvuur proberen we elkaar te overtroeven  met de meest heldhaftige verhalen, en voor we dan in onze slaapzakken kruipen stoken we het vuur flink op om ’s nachts nieuwsgierige grizzlyberen af te schrikken. Op een ochtend ontdekken we pal naast het nog smeulende kampvuur een enorme berendrol, kakelvers en nog dampend. Niemand had iets van dat bezoek gemerkt. Maar het is daarna voorgoed gedaan met de stoere kampvuurverhalen.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/05/kampvuur-a4176218</guid>
      <pubDate>Thu, 5 Oct 2023 06:43:47 +00:00</pubDate>
    </item>
    <item>
      <title><![CDATA[Vakantiepech]]></title>
      <description><![CDATA[Ik zat in de meivakantie veel binnen op mijn telefoon. Mijn moeder werd er gek van en zei: „Alexandra ga eens wat doen.” Dus appte ik een vriendin „zullen we morgen gaan snowboarden in Snowplanet?” Het snowboarden de volgende dag ging supergoed. Tot ik viel en hard op mijn pols terechtkwam. Ik belde mijn vader. Die zei dat we naar het ziekenhuis moesten. Daar maakten ze een röntgenfoto en vertelden me dat mijn pols gebroken was en drie weken in het gips moest. Daar zat ik met mijn gegipste arm en dacht: „Had ik beter binnen kunnen blijven.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/04/vakantiepech-a4176101</guid>
      <pubDate>Wed, 4 Oct 2023 06:43:47 +00:00</pubDate>
    </item>
    <item>
      <title><![CDATA[Moeder in tuin]]></title>
      <description><![CDATA[Zaterdagochtend, het nieuws scannen aan de keukentafel. „Dan woont je moeder ineens in je tuin, wat doet dat met je?”, kopt de NOS-app. Steeds meer gemeenten staan toe dat inwoners een ‘premantelzorgwoning’ bouwen op hun kavel valt te lezen. Moeders in een tuinhuisje, ik probeer me een voorstelling te maken en informeer mijn vrouw over deze trend. Ze antwoordt snel en stellig: „Not in my backyard!”. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/03/moeder-in-tuin-a4175984</guid>
      <pubDate>Tue, 3 Oct 2023 06:43:47 +00:00</pubDate>
    </item>
    <item>
      <title><![CDATA[Pakketje]]></title>
      <description><![CDATA[„Uw pakket wordt tussen 8:00 - 17:00 bezorgd”, staat in dreigende vette letters op mijn scherm. Mijn vriend heeft wat besteld. Ik vervloek hem dat ik op mijn vrije dag  zo vroeg moet opstaan, en de hele dag alert zijn voor een pakketje dat ook pas om 16:59 bezorgd kan worden. Dag pyjamadag. Eind van de middag gaat de bel, luid en urgent als een gastoeter. Ik negeer de belofte aan mezelf om nooit open te doen met ongewassen haar, in badjas. Mijn vrijheid is in zicht. Ik doe open en de bezorger zegt: „Kan ik bij u een pakketje voor de buren afleveren?” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/10/02/pakketje-a4175914</guid>
      <pubDate>Mon, 2 Oct 2023 06:43:47 +00:00</pubDate>
    </item>
    <item>
      <title><![CDATA[INFLATIE]]></title>
      <description><![CDATA[Dat de prijzen alsmaar stijgen is ook tot de jongste generatie doorgedrongen, blijkt wel.  Kleindochter van bijna drie is dol op een stuk ontbijtkoek bij oma, liefst met zoveel mogelijk boter. Maar deze dag eet ze maar de helft, tot mijn verbazing.  Op mijn vraag waarom ze de ontbijtkoek niet opeet antwoordt ze: „Ik vind het een beetje duur geworden.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/30/inflatie-a4175865</guid>
      <pubDate>Sat, 30 Sep 2023 06:43:48 +00:00</pubDate>
    </item>
    <item>
      <title><![CDATA[Op tijd]]></title>
      <description><![CDATA[Mijn ouders hebben een vlucht naar Taiwan geboekt voor een zomervakantie met het hele gezin. Leuk. Dan is het zover. „De vlucht is morgenochtend om 07.00 uur, dus snel naar bed nadat je je koffers hebt ingepakt!” zegt mijn moeder. Snel inpakken en naar bed. Ik lig nog lang klaarwakker. Dan schrik ik wakker. „Snel! De taxi is er al! We komen te laat!”  schreeuwt mijn vader. We zijn om 06.00 uur op het vliegveld, gelukkig nog op tijd. „Oeps…” zegt mama dan, „mijn telefoon stond per ongeluk al op de Taiwanese tijd, de vlucht is eigenlijk pas morgen. Sorry jongens!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/29/op-tijd-a4175739</guid>
      <pubDate>Fri, 29 Sep 2023 06:43:48 +00:00</pubDate>
    </item>
    <item>
      <title><![CDATA[Jonge griet]]></title>
      <description><![CDATA[Met mijn paard aan de hand, kom ik een man met fiets en hond tegen op een niet al te breed pad. Of mijn paard bang van honden is? Ze is nog jong en moet nog veel leren, is mijn antwoord. De man begint een praatje: laatst stond hier op het weiland een jonge griet met een paard te steigeren en hoog dat dat ging!  Dat was pas sport!  Of dat paard dezelfde kleur had als mijn paard, vroeg ik nog voor de zekerheid. Dat klopte. Mijn dag weer helemaal goed. Klaartje Jansen (61 jaar) Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/28/jonge-griet-a4175638</guid>
      <pubDate>Thu, 28 Sep 2023 06:43:48 +00:00</pubDate>
    </item>
  </channel>
</rss>
