<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Boete]]></title>
      <description><![CDATA[We hadden een boete gekregen voor verkeerd parkeren in onze straat. Daar was ik het niet mee eens en ging in beroep. Samen met mijn dochter (3) ging in naar de rechtszaal en legde haar onderweg uit: wanneer de politie vindt dat je iets verkeerd hebt gedaan, maar je het hier zelf niet mee eens bent, kan de rechter beslissen wie er gelijk heeft. De rechter deed uitspraak en mijn dochter vertelde thuis dat de linker mama gelijk had gegeven. ]]></description>
      <guid>https://nrc.nl/nieuws/2023/11/30/boete-a4182761</guid>
      <pubDate>Thu, 30 Nov 2023 06:43:50 +00:00</pubDate>
    </item>
    <item>
      <title><![CDATA[Links en rechts]]></title>
      <description><![CDATA[Paar dagen na de verkiezingsuitslag at ik met vrienden. We zaten met een kater aan tafel, niet door de alcohol, maar door de uitslag. We spraken af het niet over politiek te hebben. Iemand had een goed boek gelezen, een ander had net een kat in huis, en ik vroeg me af of ik de kerstboom al kon neerzetten. Een vriendin vertelde dat ze gezakt was voor haar rijexamen, omdat ze door de spanning was vergeten wat links of rechts was en in paniek verkeerd was afgeslagen. Er viel diepe stilte in de kamer, tot iemand vroeg: „Zeg, wat heb jij dan eigenlijk gestemd?” ]]></description>
      <guid>https://nrc.nl/nieuws/2023/11/29/links-en-rechts-a4182614</guid>
      <pubDate>Wed, 29 Nov 2023 06:43:50 +00:00</pubDate>
    </item>
    <item>
      <title><![CDATA[Chocoladeletters]]></title>
      <description><![CDATA[Bewegingloos zit de man in zijn scootmobiel, bij de bomvolle bak met kleine chocoladeletters. Hij ziet er oud uit. Hij staart met zijn roodomrande ogen naar de drie chocoladeletters in zijn rechterhand. Uit nieuwsgierigheid vraag ik hem: „Voor wie koopt u die chocoladeletters?” Langzaam komt er leven in de man, en hij antwoordt: „Ik heb twee dochters; de een heeft twee kinderen, en de andere heeft er een.” Waarop ik vraag of de chocoladeletters voor hen zijn. „Nee” antwoordde hij, „ik plezier mijzelf.” ]]></description>
      <guid>https://nrc.nl/nieuws/2023/11/28/chocoladeletters-a4182438</guid>
      <pubDate>Tue, 28 Nov 2023 06:43:51 +00:00</pubDate>
    </item>
    <item>
      <title><![CDATA[Solidariteit]]></title>
      <description><![CDATA[Zoon, 15, zegt dat hij later op SP gaat stemmen omdat die tegen een vuurwerkverbod zijn. Welke standpunten hebben ze nog meer, vraagt hij. „Ze hechten veel waarde aan solidariteit.” „Solidariteit, wat is dat?” „Solidariteit is bijvoorbeeld dat mensen die veel verdienen ook veel belasting betalen.” „Oh, laat dan maar zitten.” ]]></description>
      <guid>https://nrc.nl/nieuws/2023/11/27/solidariteit-a4182319</guid>
      <pubDate>Mon, 27 Nov 2023 06:43:51 +00:00</pubDate>
    </item>
    <item>
      <title><![CDATA[Buurthuis]]></title>
      <description><![CDATA[Een week voor de verkiezingen in een Haags buurthuis. Ik sta bij de balie, afwisselend bemenst door vrijwilligers van verschillende herkomst. Bij de koffie kondigt Jannie, de vrijwilliger van dienst, aan dat ze PVV gaat stemmen. Dat slaat in als een bom. De vrouwen (allen met hoofddoek) geloven het niet. De vrolijke stemming is weg. „Je maakt een grapje!” zegt er een. „Nee, ik maak geen grapje”, zegt Jannie. De vrouwen lopen bedrukt weg, mompelend dat dit toch niet waar kan zijn. Pas dan realiseert Jannie zich haar fout: „Maar ik hou wel van jullie hoor!” Antoinette Dop ]]></description>
      <guid>https://nrc.nl/nieuws/2023/11/25/buurthuis-a4182234</guid>
      <pubDate>Sat, 25 Nov 2023 06:43:52 +00:00</pubDate>
    </item>
    <item>
      <title><![CDATA[Thuisshirt]]></title>
      <description><![CDATA[Onderweg met de auto naar een uitwedstrijd hockey met vijf meiden op de rand van de puberteit. Eentje komt er halverwege de rit achter dat ze het thuisshirt van de club aan heeft. Ze pakt haar mobieltje en spreekt haar moeder vermanend toe dat zij de verkeerde set heeft klaargelegd. Moeder verontschuldigt zich meermaals, waarop dochterlief antwoordt: „Het is al goed, mam. Ik hang op, wij gaan nu verder met ons leven.” ]]></description>
      <guid>https://nrc.nl/nieuws/2023/11/24/thuisshirt-a4182092</guid>
      <pubDate>Fri, 24 Nov 2023 06:43:52 +00:00</pubDate>
    </item>
    <item>
      <title><![CDATA[Herfst]]></title>
      <description><![CDATA[’s Ochtends om kwart over acht komt de jongen van de supermarkt mijn boodschappen bezorgen. Ik sta buiten bij de voordeur te wachten en kijk naar twee spinnen die elk druk een web bouwen. „Wat is de natuur toch mooi”, zeg ik, wijzend op de spinnen. „Even spuiten en dan ben je er vanaf”, is zijn reactie. ]]></description>
      <guid>https://nrc.nl/nieuws/2023/11/23/herfst-a4181874</guid>
      <pubDate>Thu, 23 Nov 2023 06:43:52 +00:00</pubDate>
    </item>
    <item>
      <title><![CDATA[Stemmen]]></title>
      <description><![CDATA[Al tientallen jaren komt de heer B. vakkundig onze piano stemmen, net als vroeger zijn vader dat al bij ons kwam doen. Steevast hoort daar een kopje koffie bij, met een praatje over actuele zaken. Vandaag was het weer zover. Na gedane arbeid vroeg B. belangstellend aan mijn vrouw: „En, gaat u stemmen?” Zij antwoordt bevestigend. Hij zegt: „Ik stem elke dag.” ]]></description>
      <guid>https://nrc.nl/nieuws/2023/11/22/stemmen-a4181620</guid>
      <pubDate>Wed, 22 Nov 2023 06:43:53 +00:00</pubDate>
    </item>
    <item>
      <title><![CDATA[Ik drink graag...]]></title>
      <description><![CDATA[In het krappe lokaaltje van Vluchtelingenwerk zitten tien volwassen Oekraïners tegenover me. Drie maanden lang al zwoegen ze wekelijks met mij op hun Nederlands. Ilyana, een nieuweling, komt binnen. Zweetdruppels op haar voorhoofd en rode vlekken in haar nek. Ze maakt zich klein als ze gaat zitten. Om beurten moeten de deelnemers deze zin afmaken: ik drink graag… Ze grappen: een kilo suiker en een druppel zwarte thee. Veel alcohol passeert ook de revue. Dan is Ilyana aan de beurt: „Ik drink graag koffiemelk.” De groep barst in lachen uit. Ilyana begint te huilen. ]]></description>
      <guid>https://nrc.nl/nieuws/2023/11/21/ik-drink-graag-a4181473</guid>
      <pubDate>Tue, 21 Nov 2023 06:43:53 +00:00</pubDate>
    </item>
    <item>
      <title><![CDATA[Telemarketeers]]></title>
      <description><![CDATA[Om niet in eindeloze discussies met telemarketeers te verzanden, moet je ze stevig aanpakken. Nog voor ze met hun verhaal kunnen beginnen, zeg ik: ‘U wil mij iets verkopen wat ik niet wil hebben. Mag ik u verder een prettige dag wensen.’ En vervolgens verbreek ik het gesprek. Werkt voortreffelijk. De firma die bij ons de warmtepomp zou komen aanleggen heeft, ten einde raad, maar een sms gestuurd met de datum waarop ze wilden komen. ]]></description>
      <guid>https://nrc.nl/nieuws/2023/11/20/telemarketeers-a4181365</guid>
      <pubDate>Mon, 20 Nov 2023 06:43:53 +00:00</pubDate>
    </item>
  </channel>
</rss>
