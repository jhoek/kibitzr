<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Adrenaline]]></title>
      <description><![CDATA[Als stagiair zit ik op een rustige kantoormiddag te werken.  Dan hoor ik vreemde geluiden op de gang. Daar tref ik een vrouw aan die naar adem hapt. Terwijl ik de Heimlich-greep doe, schieten alle volgende stappen door mijn hoofd: van 112 bellen tot reanimatie en beademing. Gelukkig heeft de Heimlich succes: een snoepje en veel slijm komen los.  Wanneer ik daarna nog hoog in de adrenaline zit bij te komen, blijkt mevrouw zelf niet onder de indruk. Ze loopt binnen: „Hier, rolletje snoep, ik hoef ze niet meer.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/15/adrenaline-a4164672</guid>
      <pubDate>Mon, 15 May 2023 06:43:34 +00:00</pubDate>
    </item>
    <item>
      <title><![CDATA[Stil! Luister!]]></title>
      <description><![CDATA[Rotterdam, jaren vijftig. Het ging elk jaar hetzelfde. We zitten aan tafel. Het is even na één uur. Mijn vader steekt plotseling zijn vinger in de lucht en zegt: „Stil! Luister!” Wij horen niks. Dan zegt hij: „Nee, nú hoor je niks. Maar tóén, precies op deze dag, en om deze tijd, in 1940, hoorde ik ze komen, de bommenwerpers.” Wij kinderen eten verder, dit verhaal kennen we nu wel. Maar nu moet ik elke  14 mei, rond een uur of één, altijd even aan hem denken, en aan het bombardement dat de stad van zijn jeugd vernietigde. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/13/stil-luister-a4164597</guid>
      <pubDate>Sat, 13 May 2023 06:43:34 +00:00</pubDate>
    </item>
    <item>
      <title><![CDATA[Spelen]]></title>
      <description><![CDATA[Met mijn Poolse voorleesmaatje Kasper (7) lees ik een keer per week een boek. Meestal lees ik hém voor, maar hij leest ook hele stukken voor aan mij. Tussendoor maken we af en toe kruiswoordpuzzels en woordzoekers; alles met de bedoeling om zijn woordenschat uit te breiden. Het zijn gezellige middagen, al vraagt het wel enige creativiteit om hem geconcentreerd te houden. Laatst vroeg zijn moeder hem toen ik wegging: „Wat zeg je dan?” Waarop Kasper antwoordde: „Bedankt voor het spelen.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/12/spelen-a4164478</guid>
      <pubDate>Fri, 12 May 2023 06:43:34 +00:00</pubDate>
    </item>
    <item>
      <title><![CDATA[Ongemak]]></title>
      <description><![CDATA[In de boekhandel zag ik hoe een vrouw een boekje kocht waaraan ik had meegewerkt. Opgewekt sprak ik haar aan. „Wat leuk dat u dat koopt.” Maar voordat ik kon vertellen dat ik de gedichten bij de foto’s had geschreven, schudde de vrouw haar hoofd. „Dit is voor een vriendin. Ik vind die gedichten maar niets, die jongen trouwens ook niet.” Uit ongemak en schaamte praatte ik maar met de vrouw mee, zonder op te biechten wie ik was. Voordat ze afrekende kwamen we samen tot de conclusie dat die Twan Vet een lul is. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/11/ongemak-a4164365</guid>
      <pubDate>Thu, 11 May 2023 06:43:35 +00:00</pubDate>
    </item>
    <item>
      <title><![CDATA[Zoenen]]></title>
      <description><![CDATA[De sim-kaart van mijn telefoon was vergrendeld en de puk-code was kwijt. Gelukkig kon ik via de laptop wel chatten met mijn provider en via de chat kreeg ik snel de juiste code.  „Heb je verder nog een vraag?” vroeg mijn provider. Ik typte spontaan: „Ik ben zo opgelucht, mag ik je zoenen?” Antwoord: „Ik begrijp je vraag niet, misschien kun je die korter formuleren?” Verdorie! Toch een chatbot.   Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/10/zoenen-a4164232</guid>
      <pubDate>Wed, 10 May 2023 06:43:35 +00:00</pubDate>
    </item>
    <item>
      <title><![CDATA[Toneel]]></title>
      <description><![CDATA[Carré. Het Europa Trio onder leiding van Lisa Ferschtman wordt ingeleid door Jacob Derwig. Maar zijn inleiding wordt  een ego-trip, daarna goochelend met grote begrippen vrede, verbinding en ‘onze’ cultuur. Het worden tirades; hij zet Joden weg. Het is velen te heftig, mensen verlaten de zaal. Het trio loopt ook weg  (applaus). Derwig gaat door naar een einde dat dit alles acceptabel zal maken. Dan ovationeel applaus voor het trio en voor Derwig. Naast mij klapt een mij onbekende vrouw. Ze is overrompeld: „Is dit echt?”  „Ja”, zeg ik, „dit is écht toneel.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/09/toneel-a4164132</guid>
      <pubDate>Tue, 9 May 2023 06:43:35 +00:00</pubDate>
    </item>
    <item>
      <title><![CDATA[Koffieautomaat]]></title>
      <description><![CDATA[De werkdag is nog maar net begonnen als op alle verdiepingen van het Rijkskantoor Rijnstraat 8 het alarm begint te loeien. Via de intercom wordt ons opgedragen het gebouw onmiddellijk te verlaten via de noodtrappen. Brand, een bommelding, een ontruimingsoefening? Niemand die het weet. Twintig minuten later staan er ondanks het meireces zo’n tweeduizend rijksambtenaren op straat. Een Hagenees die voorbij fietst, remt wat af en roept: „Is jullie koffieautomaat kapot?”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/08/koffieautomaat-a4164034</guid>
      <pubDate>Mon, 8 May 2023 06:43:35 +00:00</pubDate>
    </item>
    <item>
      <title><![CDATA[Ree]]></title>
      <description><![CDATA[Ergens in de jaren 70, zondagmiddag in een  Amsterdams café.  Ik zat aan een  tafel voor het raam te  kijken naar  twee jongemannen die schaakten. Niveau ‘kroegschaak’, kon ik als  beginnend clubschaker  vaststellen. Een vriendelijke  heer, in wie ik  Hans Ree herkende, kwam tegenover mij zitten met een kop soep. Schakers kijken altijd mee als er geschaakt wordt, dus hij ook. Een paar minuten later was het partijtje klaar. De winnaar wendde zich uitnodigend tot Hans Ree: „Hé vogel, potje schaken?” Ree bedankte beleefd voor de eer. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/06/ree-a4163924</guid>
      <pubDate>Sat, 6 May 2023 06:43:36 +00:00</pubDate>
    </item>
    <item>
      <title><![CDATA[Dienstbevel]]></title>
      <description><![CDATA[Het is 1980. Als dienstplichtig onderofficier ben ik ingekwartierd in de kazerne Seedorf. Aan het einde van de dag drink ik met een dienstmaat een biertje. Hij was  die dag commandant van de wacht. Naast de Nederlandse vlag moest hij ter ere van het bezoek van een Duitse generaal ook de Duitse vlag hijsen. Per ongeluk hing die  vlag echter  ondersteboven. Volgens de generaal was  de vlag daardoor onteerd. Het bezoek eiste dat de vlag ter plekke werd verbrand. Mijn maatje had nog nooit met zoveel plezier een dienstbevel uitgevoerd. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/05/dienstbevel-a4163809</guid>
      <pubDate>Fri, 5 May 2023 06:43:36 +00:00</pubDate>
    </item>
    <item>
      <title><![CDATA[Bombardement]]></title>
      <description><![CDATA[Elke keer als ik over de brug rij en in een flits de stad zie, dan moet ik er aan denken. Aan mijn vader die in het Witte Huis gelegerd was. Aan de vader van mijn vrouw, die bij het Maasstation lag.  Aan die iconische foto van de brandende stad. Grote, zwarte rookpluimen die duidden op een verschrikkelijk verhaal. Het zijn al die hoge torens die mij daaraan nu herinneren. Elke keer weer. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/05/04/bombardement-a4163698</guid>
      <pubDate>Thu, 4 May 2023 06:43:36 +00:00</pubDate>
    </item>
  </channel>
</rss>
