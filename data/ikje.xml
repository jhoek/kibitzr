<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Bekend met]]></title>
      <description><![CDATA[„Tja, waar is mevrouw nou aan overleden?” Onze moeder is nog geen half uur dood en ligt een paar meter van ons vandaan op bed. De arts is in gesprek met iemand van het verzorgtehuis. „Aan ouderdom”, interrumpeer ik. Ze werd 93. „Ja, en bekend met dementie”, zegt de arts. Hij somt nog een paar dingen op waar mijn moeder ‘bekend mee was’. Mijn zussen en ik kijken elkaar aan. Ik zie in hun ogen dat we hetzelfde denken: wie niet snapt dat je dit gesprek beter even ergens anders kunt voeren, is niet bekend met empathie. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/29/bekend-met-a4168466</guid>
      <pubDate>Thu, 29 Jun 2023 06:44:35 +00:00</pubDate>
    </item>
    <item>
      <title><![CDATA[Slagroom]]></title>
      <description><![CDATA[In het kader van het psychiatrisch patiëntenrecht ging ik een cliënte in een verpleeghuis bezoeken. Ik meldde mij bij de balie en zei dat ik de advocaat van mevrouw ben en vroeg op welke afdeling zij was geplaatst. De vrouw achter de balie had het erg druk; ze moest naast de balie ook nog het restaurantje bedienen – en de telefoon ging voortdurend. Ze liet me vrij lang wachten en kwam uiteindelijk aan met een glaasje advocaat met slagroom. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/28/slagroom-a4168351</guid>
      <pubDate>Wed, 28 Jun 2023 06:44:36 +00:00</pubDate>
    </item>
    <item>
      <title><![CDATA[Jongens]]></title>
      <description><![CDATA[Drie jongens komen de trein binnen. Een van hen zegt dat hij eerder was aangesproken toen hij zat te bellen in de stiltecoupé. „Dat fokking mens had mij niet moeten commanderen.”  Dan gaat het  over fokking school, fokking dronken geweest en fokking dikke meisjes met streepjesjurken. Dan gaat het over de hitte.  „Mijn opa kan niet tegen die fokking warmte”, zegt de een. „Mijn oma had het ook zwaar”, zegt de ander, „die hitte is helemaal niet goed voor die oudjes.” Zwijgend scrollen ze verder. De rest van de reis geen fokking woord meer gehoord. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/27/jongens-a4168236</guid>
      <pubDate>Tue, 27 Jun 2023 06:44:36 +00:00</pubDate>
    </item>
    <item>
      <title><![CDATA[Tonijn]]></title>
      <description><![CDATA[De enthousiaste gepensioneerde  marineofficier leidt ons door de 78 meter lange onderzeeër Tonijn. In zijn tijd bevonden zich 67 mensen aan boord en er werd door vele  collega’s gerookt. Hij vertelt daarna dat de onderzeeboot maximaal tweeënhalf tot drie dagen onder  water kon blijven. Op mijn vraag  hoe men wist dat de verse lucht op raakte, zegt hij: „Als de sigaret niet meer wilde branden.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/26/tonijn-a4168146</guid>
      <pubDate>Mon, 26 Jun 2023 06:44:36 +00:00</pubDate>
    </item>
    <item>
      <title><![CDATA[Relatie]]></title>
      <description><![CDATA[Ik fiets de stad uit. Veel scholieren zijn op weg naar huis. Twee jongens fietsen voor me. Ik vang een flard op. „Nee, ik heb geen relatie want ik wacht tot ze op mij afkomen.”  „Oh”, zegt de andere. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/24/relatie-a4168042</guid>
      <pubDate>Sat, 24 Jun 2023 06:44:37 +00:00</pubDate>
    </item>
    <item>
      <title><![CDATA[Kleingeld]]></title>
      <description><![CDATA[Vlak voor de supermarkt staat een wat onverzorgde man. Hij spreekt mensen aan en ook mij. Of ik wat kleingeld over heb.  „Sorry”, zeg ik, „alleen een bankpas.” Kleingeld heb ik nooit meer bij me. „Geeft niet”, zegt hij. „Ik heb ook een QR-code.”   Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/23/kleingeld-a4167926</guid>
      <pubDate>Fri, 23 Jun 2023 06:44:37 +00:00</pubDate>
    </item>
    <item>
      <title><![CDATA[Stoeltjes]]></title>
      <description><![CDATA[Tijdens het opstellen van bijna driehonderd stoeltjes voor de Russische ambassade in Den Haag, kwamen twee agenten vragen hoeveel mensen we bij het protest verwachten. „In elk geval komen er 298 niet”, zeiden we.   Ze snapten het. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/22/stoeltjes-a4167812</guid>
      <pubDate>Thu, 22 Jun 2023 06:44:37 +00:00</pubDate>
    </item>
    <item>
      <title><![CDATA[Elektrisch]]></title>
      <description><![CDATA[ Mijn neef van eind twintig vraagt of hij mijn bootje mag lenen. Wanneer hij de sleutels van de sloep komt halen, adviseer ik hem de tank met diesel in de gaten te houden. Er is ook een groen reservetankje aan boord. Daarmee kun je de tank van de motor bijvullen. Hij begrijpt dat. Dan draait hij zich naar mij om. „Maar wat moet ik doen als het groene tankje leeg is?” Ik kijk hem verbaasd aan. „Naar een tankstation natuurlijk.” „Hoe moet ik dat nu weten”, zegt hij ietwat geërgerd. „Ik rij elektrisch.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/21/elektrisch-a4167681</guid>
      <pubDate>Wed, 21 Jun 2023 06:44:38 +00:00</pubDate>
    </item>
    <item>
      <title><![CDATA[Ere-voorzitter]]></title>
      <description><![CDATA[De vergadering is al een tijdje bezig als Piet, onze ere-voorzitter, binnenkomt en in stilte zijn plaats inneemt. Hij wil de vergadering kennelijk niet storen. Hij volgt de vergadering verder zonder inbreng. Als aan het slot de rondvraag bij Piet belandt, zegt hij: „Ik was te laat.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/20/ere-voorzitter-a4167570</guid>
      <pubDate>Tue, 20 Jun 2023 06:44:38 +00:00</pubDate>
    </item>
    <item>
      <title><![CDATA[Ouderwets knap]]></title>
      <description><![CDATA[Hoewel we aardig mee-appen en ook een Facebookpagina hebben, vinden onze kleinkinderen ons ouderwets. We lezen een krant. We kijken nog tv en luisteren radio. Vandaag klonk er toch ook ontzag: „Hebben jullie je eindexamen zonder Google gehaald? Hoe knap is dat!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/06/19/ouderwets-knap-a4167474</guid>
      <pubDate>Mon, 19 Jun 2023 06:44:40 +00:00</pubDate>
    </item>
  </channel>
</rss>
