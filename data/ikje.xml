<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Vrouwenvoetbal
	]]></title>
      <description><![CDATA[Met mijn Keniaanse voetbalteam is het altijd een vrolijke chaos op het veld. De helft van het team is islamitisch en voetbalt in een jurk, en er is altijd wel iemand die zijn voetbalschoenen is vergeten. Dan wordt er zonder blikken of blozen een paar schoenen gedeeld: de keeper een schoen, de spits de andere. We hebben geen vaste keeper, dus wisselen we door. Met elke week discussie: is het wel eerlijk als de keeper een jurk aan heeft? Kan er dan nog wel door de benen gescoord worden? We komen er nooit helemaal uit, voetballen door, en verplaatsen de discussie. ]]></description>
      <guid>https://nrc.nl/nieuws/2024/06/22/vrouwenvoetbal-a4857303</guid>
      <pubDate>Sat, 22 Jun 2024 06:43:35 +00:00</pubDate>
    </item>
    <item>
      <title><![CDATA[
		Samen tanken
	]]></title>
      <description><![CDATA[„Heb je de wedstrijd gezien gisteren?” vraagt de man voor me in de rij voor de kassa van het tankstation aan de vrouw naast hem. Ze schudt nee en vertelt dat ze alleen nog maar series en programma’s streamt. „Echt?” Ik hoor het ongeloof in zijn stem. Ze zijn geen stel, concludeer ik, maar wat wel? Zij geeft nu het pompnummer door en hij haalt zijn pinpas tevoorschijn. Zijn ze vrienden? Is hij haar kwarrel*? Of zij die van hem? Ga je dan samen tanken? Als ik naar buiten loop, zie ik ze nog net in een lesauto stappen. * kwaliteits scharrel (red.) ]]></description>
      <guid>https://nrc.nl/nieuws/2024/06/21/samen-tanken-a4857151</guid>
      <pubDate>Fri, 21 Jun 2024 06:43:35 +00:00</pubDate>
    </item>
    <item>
      <title><![CDATA[
		Efficiënte man
	]]></title>
      <description><![CDATA[Toen ik kleuterleidster was, jaren geleden, mochten de kinderen een dier knutselen. Voor dierendag. Ze hadden er allemaal echt zin in. Iedereen was aan de beurt geweest behalve de 5-jarige Cor, die niet van knutselen hield. Op mijn vraag welk dier hij wilde maken vroeg hij: „Juf wat is het minste werk?” ]]></description>
      <guid>https://nrc.nl/nieuws/2024/06/20/efficiente-man-a4857002</guid>
      <pubDate>Thu, 20 Jun 2024 06:43:35 +00:00</pubDate>
    </item>
    <item>
      <title><![CDATA[
		Zwolle
	]]></title>
      <description><![CDATA[Na een avondconcert in Zwolle stond ik bijna vooraan in de rij voor de parkeerautomaat van een ondergrondse garage. Vóór mij een paar jonge dames die hoorbaar ergens uit de provincie kwamen. Zij hadden moeite met de automaat en beklaagden zich erover dat het parkeren hier wel erg duur was. In mijn reactie wees ik hen erop dat ze dan blij mochten zijn dat ze niet in de Randstad waren, want daar zouden ze minstens het dubbele aan parkeergeld kwijt zijn geweest. Hun reactie daarop was: „Maar meneer, voor ons is Zwolle al de Randstad!” ]]></description>
      <guid>https://nrc.nl/nieuws/2024/06/19/zwolle-a4856855</guid>
      <pubDate>Wed, 19 Jun 2024 06:43:35 +00:00</pubDate>
    </item>
    <item>
      <title><![CDATA[
		Levensvragen
	]]></title>
      <description><![CDATA[Een uur voordat de wekker gaat, word ik, half wakker, me bewust van een persoon die heel stil naast mijn bed staat. Net voordat een hartverzakking inzet herken ik één van mijn kinderen. „Hoe is het om volwassen te zijn”, vraagt hij (5) als ik vraag wat hij daar doet. Er volgt een stilte. „Het is pas tien over zes”, zeg ik en daar laat ik het maar even bij. ]]></description>
      <guid>https://nrc.nl/nieuws/2024/06/18/levenvragen-a4856708</guid>
      <pubDate>Tue, 18 Jun 2024 06:43:36 +00:00</pubDate>
    </item>
    <item>
      <title><![CDATA[
		Moreel beraad
	]]></title>
      <description><![CDATA[We hebben muizen en dus een dilemma. Levend vangen en buiten uitzetten wil maar niet lukken. Gif is te gruwelijk. Muizenvallen? Ja. Nee. Auw. Mijn man oppert een buks. De ogen van onze zoon vullen zich met tranen. Nee, smeekt hij, terwijl mijn man de voordelen van zijn buks-plan opsomt. Ik sis dat papa een grapje maakt. „Hoeveel muizen zijn er eigenlijk”, wil mijn zoon weten. We denken twee, maar dat kunnen er gauw meer worden als ze kindjes gaan maken. Dat lijkt zoon onwaarschijnlijk. „De kans dat ze verliefd op elkaar zijn is wel echt heel klein.” ]]></description>
      <guid>https://nrc.nl/nieuws/2024/06/17/moreel-beraad-a4856614</guid>
      <pubDate>Mon, 17 Jun 2024 06:43:36 +00:00</pubDate>
    </item>
    <item>
      <title><![CDATA[
		Genieten in het bos
	]]></title>
      <description><![CDATA[Het is een mooie, heldere avond en al érg lang licht. Ik fiets naar huis na bezoek aan een vriendin en geniet van het laatste zingen van een merel als ik langs het bos rijd en bedenk dat het wel heel aantrekkelijk is een stuk door het bos te fietsen ondanks dat er wandelpaden zijn en geen fietspaden. Er is helemaal niemand, heerlijk! Ja, er komt toch iemand aan: de boswachter. 120 euro boete! „Voor we het weten loopt het hier vol met mountainbikes mevrouw!" Alles bedorven, woedend peddel ik naar huis. ]]></description>
      <guid>https://nrc.nl/nieuws/2024/06/15/genieten-in-het-bos-a4856511</guid>
      <pubDate>Sat, 15 Jun 2024 06:43:37 +00:00</pubDate>
    </item>
    <item>
      <title><![CDATA[
		Principes
	]]></title>
      <description><![CDATA[Tijdens een autoritje beklaagt mijn dochter (3) zich over een paar jongetjes van de opvang. Die zijn niet lief, want ze schoppen en slaan nogal eens. In een poging mijn peuter een pedagogische spiegel voor te houden, benoem ik dat zij ook wel eens slaat als ze boos is. Zonder aarzeling pareert ze: „Maar ik sla geen kindjes! Alleen grote mensen.” ]]></description>
      <guid>https://nrc.nl/nieuws/2024/06/14/principes-a4856376</guid>
      <pubDate>Fri, 14 Jun 2024 06:43:37 +00:00</pubDate>
    </item>
    <item>
      <title><![CDATA[
		Te snel aangekleed
	]]></title>
      <description><![CDATA[In Boston geef ik als vrijwilliger programmeerles aan Amerikaanse gedetineerden. Via de Zoom maken we kennis met de organisatoren, ook de gedetineerden die meedoen als onderwijsassistenten. Ik zie hun karige omgeving en prijs mij gelukkig. Bij het avondeten vertel ik over mijn meeting. Mijn 13-jarige dochter verschiet van kleur. Ze wijst naar mijn borst: „Droeg je DAT?” Na een fietstocht van Amsterdam naar Zürich in 2020 kreeg ik van mijn Zwitserse neef een T-shirt met daarop een racestuur (Engels: handlebars), met daarboven groot de tekst „Life Behind Bars.” ]]></description>
      <guid>https://nrc.nl/nieuws/2024/06/13/te-snel-aangekleed-a4856239</guid>
      <pubDate>Thu, 13 Jun 2024 06:43:37 +00:00</pubDate>
    </item>
    <item>
      <title><![CDATA[
		De nutsvraag
	]]></title>
      <description><![CDATA[Voor onze ecologische tuinvereniging hield een van de leden een voordracht over de aanleg en het onderhoud van de composthoop. Omdat de ringslang in zo’n broeierige hoop eieren legt, dwaalde hij wat af over het leven van de ringslang. „Wat is het nut van de ringslang?”, vroeg een toehoorder. Enigszins in de war gebracht sloeg de spreker de ogen ten hemel en mompelde: „Tja, wat is het nut van de mens?’’ ]]></description>
      <guid>https://nrc.nl/nieuws/2024/06/12/de-nutsvraag-a4856111</guid>
      <pubDate>Wed, 12 Jun 2024 06:43:37 +00:00</pubDate>
    </item>
  </channel>
</rss>
