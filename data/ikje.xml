<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Brokkenpiloot
	]]></title>
      <description><![CDATA[Mijn studentikoze neef staat nog geen uur op z’n snowboard als hij een sleutelbeen breekt. „O no, not you again”, zegt de Franse dokter die hem herkent van de vorige avond, toen hij zich bij de eerste hulp meldde met een flinke jaap in z’n onderarm. Twee dagen later treint neef terug naar Delft om zich te laten opereren aan zijn geknakte sleutelbeen. Eenmaal uit de narcose voelt meneer zich prima en rammelt z’n maag. De verpleegkundige vraagt wat hij op z’n brood wil hebben. Hij denkt even na en vraagt: heeft u gerookte zalm? ]]></description>
      <guid>https://nrc.nl/nieuws/2024/04/22/brokkenpiloot-a4196679</guid>
      <pubDate>Mon, 22 Apr 2024 06:43:49 +00:00</pubDate>
    </item>
    <item>
      <title><![CDATA[
		Telwoorden
	]]></title>
      <description><![CDATA[Dat Nederlands een lastige taal is voor buitenlanders, realiseerde ik me weer eens in een gesprek met mijn taalmaatje. Hij kwam tweeënhalf jaar geleden uit Afghanistan en spreekt al behoorlijk Nederlands. Op de vraag hoelang hij al in Nederland is, antwoordt hij „half drie”. ]]></description>
      <guid>https://nrc.nl/nieuws/2024/04/20/telwoorden-a4196621</guid>
      <pubDate>Sat, 20 Apr 2024 06:43:50 +00:00</pubDate>
    </item>
    <item>
      <title><![CDATA[
		Zakjes
	]]></title>
      <description><![CDATA[Tijdens mijn bekkenbodemspreekuur zie ik, gynaecoloog, een vrouw die klaagt over een moeilijke stoelgang. Ik informeer of ze laxeermiddelen gebruikt en vraag: „Gebruikt u voor de ontlasting zakjes?” Zij antwoordt: „Nee, maar wel voor de ontlasting van mijn hond.” ]]></description>
      <guid>https://nrc.nl/nieuws/2024/04/19/zakjes-a4196498</guid>
      <pubDate>Fri, 19 Apr 2024 06:43:50 +00:00</pubDate>
    </item>
    <item>
      <title><![CDATA[
		Mat
	]]></title>
      <description><![CDATA[„Laptops dicht, alsjeblieft”, vraag ik, als ik de les wil starten. Eén leerling gaat naarstig door met klikken en typen, ook na nog een keer vragen. „Wat is er zo belangrijk?” vraag ik haar. Geen antwoord. „Kan iemand haar laptop zachtjes dicht doen?” vraag ik. Een klasgenoot maakt aanstalten. De leerling ontploft: „Ik heb ’m bijna schaakmat, meneer, bijna!” Ik zeg: „Stoppen nu, die AI wacht wel op je.” Zij: „Nee, nee, dit is tegen meneer De Boer van wiskunde! Als ik win, krijg ik vanmiddag een punt extra voor mijn toets.” ]]></description>
      <guid>https://nrc.nl/nieuws/2024/04/18/mat-a4196374</guid>
      <pubDate>Thu, 18 Apr 2024 06:43:50 +00:00</pubDate>
    </item>
    <item>
      <title><![CDATA[
		Pissebedden
	]]></title>
      <description><![CDATA[Op de eerste werkochtend in het ecopark staan er een hoop kersverse vrijwilligers klaar. Er volgt eerst een rondleiding met een gids die ons alles vertelt over de honderden inheemse planten die er groeien. Later in het seizoen zullen schoolkinderen er les krijgen. Dan tilt de gids een grote houten plaat van de grond en vertelt vrolijk dat dit educatief materiaal is. Verbaasd tuurt een vrijwilliger naar de duizenden krioelende mieren en pissebedden die vluchten voor het daglicht en vraagt: „Wat moeten ze leren dan?” ]]></description>
      <guid>https://nrc.nl/nieuws/2024/04/17/pissebedden-a4196235</guid>
      <pubDate>Wed, 17 Apr 2024 06:43:51 +00:00</pubDate>
    </item>
    <item>
      <title><![CDATA[
		Twee vogels
	]]></title>
      <description><![CDATA[In de vroege ochtend fietsend langs park Het Loo hoorde ik in toevallige samenzang de roffel van een specht en de roep van een koekoek. Voor mij liep een jonge vrouw te joggen en toen ik haar passeerde kon ik het niet nalaten tegen haar te zeggen: „Mooi hé, die schijnbare cadans door twee vogels.” Zij draaide haar hoofd naar mij toe, haalde het bijna onzichtbare knopje uit haar rechteroor en vroeg vriendelijk: „Sorry, vroeg u wat?” ]]></description>
      <guid>https://nrc.nl/nieuws/2024/04/16/twee-vogels-a4196123</guid>
      <pubDate>Tue, 16 Apr 2024 06:43:51 +00:00</pubDate>
    </item>
    <item>
      <title><![CDATA[
		Trendy
	]]></title>
      <description><![CDATA[Onze volwassen dochter, opgegroeid in ons dorp, geniet van het stadse leven in Amsterdam. Ze volgt de modetrends en weet de nieuwste winkeltjes en leuke adresjes. We staan op het punt om met haar de stad in te gaan als mijn man thuiskomt van een dagje schuren en verven in het nieuwe huis van zijn vriend. Dochter complimenteert: „Je ziet er leuk uit, pap! Zo hip die Poverty-look!” ]]></description>
      <guid>https://nrc.nl/nieuws/2024/04/15/trendy-a4196036</guid>
      <pubDate>Mon, 15 Apr 2024 06:43:51 +00:00</pubDate>
    </item>
    <item>
      <title><![CDATA[
		Opinie
	]]></title>
      <description><![CDATA[Ik, vader van drie kinderen en fel gekant tegen alles wat met schermen en telefoons te maken heeft, lees aan het ontbijt hardop voor uit een artikel op de Opiniepagina: „Ouders die stevige grenzen stellen aan smartphonegebruik ontzeggen hun kinderen niets. Ze geven hen juist iets: echte vrije tijd.” Renée (8) gebogen over haar Suske en Wiske, reageert zonder op te kijken: „Ik wil geen vrijheid, ik wil een iPhone.” ]]></description>
      <guid>https://nrc.nl/nieuws/2024/04/13/opinie-a4195928</guid>
      <pubDate>Sat, 13 Apr 2024 06:43:53 +00:00</pubDate>
    </item>
    <item>
      <title><![CDATA[
		Japanse zinnen
	]]></title>
      <description><![CDATA[We hebben ons goed voorbereid op zeven weken Japan, vooral wat de taal betreft. Mijn vriend heeft een vertaalcomputertje gekocht en ik heb via een app een aantal maanden Japans geleerd. Ik vind vooral de uitspraak super moeilijk, maar ben best trots dat ik hele zinnen kan fabriceren. In een onsen (heetwater bron) begin ik vol goede moed een gesprek met een vrouw die alleen Japans spreekt. Ik vertel dat ik uit Rotterdam kom. Ze kijkt verbaasd en verlaat snel het bad. Als ik de zin herhaal op het vertaalcomputertje, vertaalt die mijn Japans met: Ik ben hier dood. ]]></description>
      <guid>https://nrc.nl/nieuws/2024/04/12/japanse-zinnen-a4195798</guid>
      <pubDate>Fri, 12 Apr 2024 06:43:53 +00:00</pubDate>
    </item>
    <item>
      <title><![CDATA[
		Schermtijd
	]]></title>
      <description><![CDATA[Mijn vader is op 2 april overleden. Verwacht en toch onverwacht. We krijgen uit het ziekenhuis in een plastic tasje zijn persoonlijke spullen mee waaronder zijn telefoon. Na een week van zorgen, snotteren en regelen zetten we zijn telefoon weer aan. Op het scherm verschijnt direct een boodschap op een licht verwijtende toon. „U heeft uw schermtijd gemiddeld meer dan 2 uur per dag minder gebruikt”. Mijn broer grapt dat er zo geen overlijdensakte meer nodig is. Je bent vandaag de dag met dit soort berichten pas écht officieel overleden. ]]></description>
      <guid>https://nrc.nl/nieuws/2024/04/11/schermtijd-a4195688</guid>
      <pubDate>Thu, 11 Apr 2024 06:43:53 +00:00</pubDate>
    </item>
  </channel>
</rss>
