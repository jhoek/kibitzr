<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Gezakt]]></title>
      <description><![CDATA[De vader van een meisje dat op een tiende punt is gezakt voor haar eindexamen heeft de school voor de rechter gedaagd. Ik zakte destijds ook, met hetzelfde nipte verschil. Op een eerbaar gymnasium, waar nog nooit iemand was gezakt. Mijn vader spande destijds geen rechtszaak aan. Nadat de school had gebeld bulderde hij door het huis: „Klootzak, je bent gezakt!” En zo was het.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/25/gezakt-a4172712</guid>
      <pubDate>Fri, 25 Aug 2023 06:43:37 +00:00</pubDate>
    </item>
    <item>
      <title><![CDATA[Ik]]></title>
      <description><![CDATA[De eerste schooldag is nog geen twee uur onderweg. Kinderen in groep 3 beginnen te leren lezen met het woordje ‘ik’. Ze mogen in een spiegeltje kijken en de vraag stellen: „Wie ben ik en waar houd ik van?” Eén leerling kijkt vol passie in de spiegel en prevelt met uithaal: „Ik houd van mijn mama – en  ik mis haar zó!' Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/24/ik-a4172600</guid>
      <pubDate>Thu, 24 Aug 2023 06:43:37 +00:00</pubDate>
    </item>
    <item>
      <title><![CDATA[Oorspronkelijk]]></title>
      <description><![CDATA[Met collega’s die ik nog niet eerder ontmoet heb, zit ik tijdens de lunchpauze aan tafel. „Wat ben jij nou oorspronkelijk?” vraagt een van de dames me. Als persoon van kleur krijg ik deze vraag maar al te vaak, en ik stel hem niet op prijs. Ik besluit er deze keer wat van te zeggen. „Mevrouw, ik ben geboren en getogen in Leiderdorp!” antwoord ik ferm. „Nee, ik bedoel je beroep.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/23/oorspronkelijk-a4172516</guid>
      <pubDate>Wed, 23 Aug 2023 06:43:37 +00:00</pubDate>
    </item>
    <item>
      <title><![CDATA[Toch niet]]></title>
      <description><![CDATA[Ik loop langs een speelveldje waar twee meisjes van ongeveer tien jaar aan het vliegeren zijn. Een jongen van dezelfde leeftijd komt aan op een fiets, ze kennen elkaar. Eén van de meisjes roept naar hem: „We gaan toch niet op vakantie.” Hij: „Waarom niet?” Zij: „Mijn oma gaat dit weekend dood.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/22/toch-niet-a4172419</guid>
      <pubDate>Tue, 22 Aug 2023 06:43:38 +00:00</pubDate>
    </item>
    <item>
      <title><![CDATA[stressen]]></title>
      <description><![CDATA[Het begint met midden in de nacht wakker worden. Gevolgd door pogingen hier niet over te stressen.  Ik val zo wel in slaap. Gebeurt dit niet: onrust. Maar dat mag niet, want dan val ik zeker niet meer in slaap. Dan: berusting. Oké. Dan slaap ik maar niet. Hierna: verveling.  Hoelang moet ik nog voor het ochtend is?  Soms val ik dan alsnog slaap. In andere gevallen   sta ik dan maar op. Zoals vanochtend. Toch mooi een rondje Vondelpark gerend voordat de stad wakker werd. Ook niet ongelukkig, eigenlijk.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/21/stressen-a4172346</guid>
      <pubDate>Mon, 21 Aug 2023 06:43:38 +00:00</pubDate>
    </item>
    <item>
      <title><![CDATA[Bevalling]]></title>
      <description><![CDATA[Ik ben verpleegkundige op de verloskamer. Tijdens een bevalling zie ik de aanstaande vader wit wegtrekken. Ik vraag of het een beetje gaat. „Nou, eigenlijk niet, ik vind het heel spannend.” Ik praat hem moed in: „Ja, zo meteen wordt u echt vader, dat is een prachtige belevenis.” Ik vraag  welk beroep hij heeft. Hij is politieagent, zegt hij. „Doe mij maar lekker een flinke schietpartij op straat in plaats van zo’n bevalling hier.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/19/bevalling-a4172301</guid>
      <pubDate>Sat, 19 Aug 2023 06:43:38 +00:00</pubDate>
    </item>
    <item>
      <title><![CDATA[Roddelblad]]></title>
      <description><![CDATA[Aan de andere kant van de toegangspoortjes op het station staat een lange oudere man te wuiven, met  een vijfeurobiljet.  Het is Henk Krol. Of ik een Story voor hem wil kopen. Hij kan niet door de poortjes.   Voor het eerst van mijn leven koop ik het roddelblad. „Het laatste wat ik ergens over je gelezen heb, is dat je terugkeert naar de politiek. Is dat zo?” vraag ik. „Dat ga ik nu eens lezen”, zegt Krol en bedankt me hartelijk.   Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/18/roddelblad-a4172193</guid>
      <pubDate>Fri, 18 Aug 2023 06:43:39 +00:00</pubDate>
    </item>
    <item>
      <title><![CDATA[Supersnel]]></title>
      <description><![CDATA[Een bericht van mijn provider: „Uw aansluitpunt is nu actief, de bij het doormeten geconstateerde storing is verholpen.” De aansluitmonteur constateert enkele dagen later toch een fout. Drie dagen later meet een storingsmonteur een verbindingsfout op ongeveer 100 meter van het aansluitpunt in mijn woning. Een tweede monteur meldt dat de fout op 98 meter zit. Als de fout bovengronds zit regelt hij een monteur.  Voor ‘onder de grond’ is er een andere.  Daarna komt  de aansluitmonteur weer. Glasvezel, uw supersnelle verbinding.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/17/supersnel-a4172095</guid>
      <pubDate>Thu, 17 Aug 2023 06:43:39 +00:00</pubDate>
    </item>
    <item>
      <title><![CDATA[Volgend jaar]]></title>
      <description><![CDATA[Kleinzoon (19) komt met vriendin (18) eten. Voor het eerst. Zij heeft net haar vwo-diploma gehaald. Op de veranda kletsen we over vakantie, NS Interrail, Berlijnse musea, bietensalade, vegan, familie, enzovoort. Na een tijdje  informeer ik wat ze nu met haar diploma wil gaan doen… aha een tussenjaar… en na dat jaar? We eten, drinken thee en kletsen verder over van alles. Vlak voor het toetje verrast ze mij (78) met de oprecht geïnteresseerde vraag: „En jij? Wat ga jij volgend jaar doen?”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/16/volgend-jaar-a4171999</guid>
      <pubDate>Wed, 16 Aug 2023 06:43:39 +00:00</pubDate>
    </item>
    <item>
      <title><![CDATA[Daggoes]]></title>
      <description><![CDATA[Ik sjok achter drie jochies van een jaar of twaalf aan. Aan de overkant van de straat staan twee trillende teckeltjes met hun baasje. De kleinste van de drie wijst naar de hondjes en roept: „Hey bro’s, kijk dan, twee takkies!” „Nee gast, dat is geen takkie, ik zeg het je”, antwoordt de tweede jongen. Geïrriteerd zegt de eerste weer: „Ik zeg ’t je bro, het zijn takkies, gast.” Dan mengt nummer drie zich in het gesprek: „Yo man, luister bro, luister: dat zijn geen takkies, die daggoes (honden) zijn gewoon aan het planken, ik zeg ’t je gast.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/15/daggoes-a4171929</guid>
      <pubDate>Tue, 15 Aug 2023 06:43:40 +00:00</pubDate>
    </item>
  </channel>
</rss>
