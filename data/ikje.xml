<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Wachtkamer
	]]></title>
      <description><![CDATA[Ik zit in de wachtkamer van de cardioloog, wachtend op mijn man. Er komt een echtpaar binnen. Zij pakt de NRC uit haar tas, hij kijkt net als ik naar de televisie die aan de muur hangt. Plotseling zegt hij tegen zijn vrouw: „Nederland in Beweging, je ochtendprogramma. Misschien kun je meedoen met deze mevrouw.” Hij wijst daarbij naar mij. Ik bedank voor de eer, waarop hij reageert: „Ik vind het ook helemaal niks.” Vanachter de krant klinkt het „Ja schat, daarom zitten wij nu hier.” Anita Mensing ]]></description>
      <guid>https://nrc.nl/nieuws/2025/01/22/wachtkamer-a4880398</guid>
      <pubDate>Wed, 22 Jan 2025 06:45:43 +00:00</pubDate>
    </item>
    <item>
      <title><![CDATA[
		Dobbelsteen
	]]></title>
      <description><![CDATA[Op deze regenachtige dag spelen we het bordspel Mens erger je niet! met onze kleindochters. „Wie het hoogste gooit mag beginnen” vertel ik hen. Julia (6 jaar) mag als eerste en opent met vijf, best veel. Dan is Alice (4 jaar) aan de beurt. Met uitgestreken gezicht gooit ze de dobbelsteen ....bijna tot tegen het plafond. Brigitte Kurris, Hove (België) ]]></description>
      <guid>https://nrc.nl/nieuws/2025/01/21/dobbelsteen-a4880231</guid>
      <pubDate>Tue, 21 Jan 2025 06:45:43 +00:00</pubDate>
    </item>
    <item>
      <title><![CDATA[
		Shotjes
	]]></title>
      <description><![CDATA[Wij verblijven een maandje in Spanje in een huis van Spaanse vrienden. Mijn jongste, nog studerende, dochter en haar vriend zijn een kleine week bij ons op bezoek. Na vier dagen vraagt ze ‘s ochtends tijdens het eerste gezamenlijk ontbijt aan mijn vriendin: „Oh ja zeg, wat zijn die shotjes toch die jullie elke ochtend drinken?”, wijzend op de twee glaasjes in het keukenkastje. Het antwoord van mijn vriendin: „Onze zachtgekookte eitjes!” ]]></description>
      <guid>https://nrc.nl/nieuws/2025/01/20/shotjes-a4880098</guid>
      <pubDate>Mon, 20 Jan 2025 06:45:43 +00:00</pubDate>
    </item>
    <item>
      <title><![CDATA[
		Kunstperiode
	]]></title>
      <description><![CDATA[In een museum voor moderne kunst kruisen onze wegen met een gezin met twee dochters. Aangekomen bij een zijkamer met primitieve schetsen verkondigt de vader dat als je vaker in musea komt, je steeds beter leert inschatten uit welke periode kunstwerken komen. Waarop een van de dochters droog opmerkt: „Ja inderdaad, deze tekeningen komen duidelijk uit de kleuterschoolperiode.” ]]></description>
      <guid>https://nrc.nl/nieuws/2025/01/18/kunstperiode-a4879989</guid>
      <pubDate>Sat, 18 Jan 2025 06:45:43 +00:00</pubDate>
    </item>
    <item>
      <title><![CDATA[
		Afstudeerpraatje
	]]></title>
      <description><![CDATA[Een groep van studenten in opleiding tot anesthesiemedewerker is bijna afgestudeerd. Ik bespreek als groepsdocent met ze hoe de laatste lesdag, met daaraan gekoppeld de diplomering zal verlopen en dat ik ze uiteindelijk toespreek. Bij deze uitleg maak ik standaard de flauwe grap dat ik voor 25 euro vertel wat ze willen horen en voor 50 euro weglaat wat ze niet willen horen. Een van de studenten vraagt schuchter of ik niet wil zeggen dat de opleiding drie jaar duurt. Zijn ouders denken dat het drieënhalf jaar is. ]]></description>
      <guid>https://nrc.nl/nieuws/2025/01/17/afstudeerpraatje-a4879828</guid>
      <pubDate>Fri, 17 Jan 2025 06:45:44 +00:00</pubDate>
    </item>
    <item>
      <title><![CDATA[
		Zeulen
	]]></title>
      <description><![CDATA[We zijn op weg naar huis na een familiebezoek in Ierland. Alles moet mee: autostoel, campingbedje, en bergen luiers. Reizen met onze baby is nog wennen. Mijn man en ik dragen onze twee zware en onhandige tassen om en om. We zijn er bijna: we lopen door een druk Londen op weg naar de bushalte. Mijn man duwt de lichtgewicht kinderwagen met baby en ik draag de tassen. De hengsels snijden in mijn schouders. Het zeulen met deze tassen is echt zwaar werk. Dan spreekt iemand op straat ons aan en kijkt bewonderend naar mijn man: „Wow, a superdad!” ]]></description>
      <guid>https://nrc.nl/nieuws/2025/01/16/zeulen-a4879679</guid>
      <pubDate>Thu, 16 Jan 2025 06:45:44 +00:00</pubDate>
    </item>
    <item>
      <title><![CDATA[
		Curaçao
	]]></title>
      <description><![CDATA[Mijn schoondochter vraagt aan haar twee kinderen van 3 en 5: „Weten jullie dat papa een weekje weggaat met vakantie?” Ja zegt de oudste: „Samen met opa.” De jongste wist het nog niet en wil weten waar mijn zoon en ik naar toe gaan. „Naar Curaçao” zegt mijn schoondochter. „Hè”, zegt de oudste verbaasd: „Ik dacht dat ze naar de zon gingen.” ]]></description>
      <guid>https://nrc.nl/nieuws/2025/01/15/curacao-a4879527</guid>
      <pubDate>Wed, 15 Jan 2025 06:45:45 +00:00</pubDate>
    </item>
    <item>
      <title><![CDATA[
		Kluszoon
	]]></title>
      <description><![CDATA[ Mijn studerende zoon heeft een studentenkamer gevonden. Er moeten wat kleine klusjes gedaan worden. In ons gezin is het klussen voorbehouden aan de vrouwen, dat is niets voor vader en zoon. Maar nu vind ik dat hij het toch een beetje moet leren. Ik leg hem uit hoe hij een lamp aansluit: eerst de stop uit, dan een kroonsteentje aan de draden bevestigen en daar de lamp aan. Als de lamp het doet, is hij warempel een beetje trots op z’n werk. Een week later appt hij: „Mam, kan je nog zo’n kroonluchter voor me meenemen, dan kan ik die andere lamp ook nog ophangen.” ]]></description>
      <guid>https://nrc.nl/nieuws/2025/01/14/kluszoon-a4879408</guid>
      <pubDate>Tue, 14 Jan 2025 06:45:45 +00:00</pubDate>
    </item>
    <item>
      <title><![CDATA[
		Dramatische rit
	]]></title>
      <description><![CDATA[Ik belde een glascentrale omdat er op de voorruit van mijn auto een ster zat. „Wanneer is dat ontstaan, mevrouw?”, vroeg de schademan. Mijn dramatische rit over de Afsluitdijk in het donker, de windvlagen, de hagel, de tegenliggers, de verraderlijke gladheid, en later ineens ook nog de gehavende voorruit zien, ik vertelde het hem allemaal. Vrij gedetailleerd ook. „Zullen we maar gewoon opschrijven ‘tijdstip onbekend’?”, antwoordde hij met een zucht. Toen wist ik dat mijn kinderen gelijk hadden: ik word een boomer. ]]></description>
      <guid>https://nrc.nl/nieuws/2025/01/13/dramatische-rit-a4879293</guid>
      <pubDate>Mon, 13 Jan 2025 06:45:45 +00:00</pubDate>
    </item>
    <item>
      <title><![CDATA[
		Verliefd
	]]></title>
      <description><![CDATA[De beste plek voor een goed gesprek met je puberzoon is de file: niemand die je stoort en je kan geen van beiden een kant op. Deze middag zit hij naast mij, starend op zijn mobiel. Ineens na een diepe zucht volgt er een openbaring. Zachtjes fluistert hij mij toe: „Mam, ik ben verliefd.” Een kleine glimlach verschijnt er automatisch op mijn mond. Zonder geluid, want dat vinden pubers maar niks. Even zacht fluister ik terug: „Wie is de gelukkige?” Opnieuw volgt er een diepe zucht: „Weet ik nog niet mam. Ik kan niet kiezen!” ]]></description>
      <guid>https://nrc.nl/nieuws/2025/01/11/verliefd-a4879208</guid>
      <pubDate>Sat, 11 Jan 2025 06:45:46 +00:00</pubDate>
    </item>
  </channel>
</rss>
