<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Rekenen]]></title>
      <description><![CDATA[Ik koop een afdruiprek van 12,99 euro.  Bij de kassa betaal  ik met een biljet van  vijftig euro. De jongeman vraagt vriendelijk of ik gepast of anders met pin kan betalen. Dat wil ik niet, maar ik bied aan om er  drie euro bij te geven. De paniek slaat toe. Het lukt hem niet het juiste bedrag te bepalen dat ik terugkrijg. Hij  bekent dat rekenen niet zijn sterkste punt is, omdat hij op school dacht het later nooit nodig te hebben. We lachen er samen om. Met een collega komen ze eruit. Ik krijg  veertig euro terug.  „Is dat twee briefjes van twintig?” ]]></description>
      <guid>https://www.nrc.nl/nieuws/2023/01/06/rekenen-a4153472</guid>
      <pubDate>Fri, 6 Jan 2023 00:00:00 +00:00</pubDate>
    </item>
    <item>
      <title><![CDATA[Zucht]]></title>
      <description><![CDATA[Dinsdagavond bij de fietsenmaker op Amsterdam Centraal. Terwijl een man mijn fiets repareert, staat zijn collega even voor zich uit te staren bij de kassa en slaakt een diepe zucht.  Ik vraag of hij een lange dag heeft  gehad „Nee.” Hij kijkt me recht aan. „Een kutleven.”]]></description>
      <guid>https://www.nrc.nl/nieuws/2023/01/05/zucht-a4153349</guid>
      <pubDate>Thu, 5 Jan 2023 00:00:00 +00:00</pubDate>
    </item>
    <item>
      <title><![CDATA[scheiden]]></title>
      <description><![CDATA[Mijn dochter (5) vertelt dat de ouders van een kind in de klas gaan scheiden en dat dit in de kring besproken is. Ik reageer vrij geschrokken met „jeetje, wat vervelend voor hem” en vraag aan haar of ze wel eens bang is dat papa en ik gaan scheiden. Mijn dochter rolt met haar ogen. „Nee, natuurlijk niet, jullie zijn niet eens getrouwd.” ]]></description>
      <guid>https://www.nrc.nl/nieuws/2023/01/04/scheiden-a4153219</guid>
      <pubDate>Wed, 4 Jan 2023 00:00:00 +00:00</pubDate>
    </item>
    <item>
      <title><![CDATA[merel]]></title>
      <description><![CDATA[In de schemering in het bos passeer ik  een vrouw die omhoog kijkt.  „Hoor jij ook die merel fluiten?” vraagt ze. Inderdaad, dat hoor ik. Een merel die op nieuwjaarsdag zingt alsof het al voorjaar  is. De vrouw is opgelucht met mijn bevestiging. Ik ben blij dat zij me erop wees. In verbazing staan we samen even te luisteren naar dit nieuwjaarsconcert. „We hadden elkaar gewoon even nodig!” zegt ze. Ik vind dat een mooie metafoor op de eerste dag van dit nieuwe jaar: we hebben elkaar nodig om de mooie dingen te zien, te horen en op te merken. Op een mooi 2023!]]></description>
      <guid>https://www.nrc.nl/nieuws/2023/01/03/merel-a4153125</guid>
      <pubDate>Tue, 3 Jan 2023 00:00:00 +00:00</pubDate>
    </item>
    <item>
      <title><![CDATA[Broek]]></title>
      <description><![CDATA[Na een mooie rit met paard en wagen zijn een goede vriend en ik onze grote Fries aan het uitspannen. Daarbij worden de verschillende tuigonderdelen (waaronder de ‘broek’) gelijktijdig aan beide zijden losgemaakt of afgehaald. Op mijn vraag: „Hans, heb je de broek al uit?” Komt van de andere kant het antwoord: „Echt,  hier, nu, op de oprit?” ]]></description>
      <guid>https://www.nrc.nl/nieuws/2023/01/02/broek-a4153053</guid>
      <pubDate>Mon, 2 Jan 2023 00:00:00 +00:00</pubDate>
    </item>
    <item>
      <title><![CDATA[Feestdagen]]></title>
      <description><![CDATA[Het was een moeilijk jaar, met veel verlies. Ik zie dan ook op tegen de feestdagen. Terwijl de meesten de laatste cadeaus en lekkernijen inslaan, ga ik zwemmen. Het zwembad is, op een enkeling na, leeg. Ik passeer rillend de badmeester en prevel „goedemorgen”. „Goedemorgen, lieve dame”, antwoordt hij met een zacht gezicht. Als ik in het bad stap, rollen warme tranen over mijn wangen in het chloorwater.   ]]></description>
      <guid>https://www.nrc.nl/nieuws/2022/12/31/feestdagen-a4152983</guid>
      <pubDate>Sat, 31 Dec 2022 00:00:00 +00:00</pubDate>
    </item>
    <item>
      <title><![CDATA[Bedrijfsprocessen]]></title>
      <description><![CDATA[Er staan drie monteurs voor de deur voor de aansluiting van glasvezelkabel. Een is de leidinggevende.  Een ander de man van het graafwerk. Een wel erg jonge monteur leek mij hun hulpje. Onderling spraken zij Turks. Ik vroeg de jongen hoe lang hij het werk deed. Het was zijn eerste werkdag. Hiervoor  studeerde hij bedrijfskunde. Nieuwsgierig vroeg ik hem welk beroep hij later wilde uitoefenen. Zelfverzekerd kwam het antwoord. „Ik denk aan een eigen adviesbureau voor het verbeteren van bedrijfsprocessen.”   ]]></description>
      <guid>https://www.nrc.nl/nieuws/2022/12/30/bedrijfsprocessen-a4152893</guid>
      <pubDate>Fri, 30 Dec 2022 00:00:00 +00:00</pubDate>
    </item>
    <item>
      <title><![CDATA[Jammer]]></title>
      <description><![CDATA[Tegenover me in de trein zitten een jonge vrouw en een wat oudere vrouw. Ze komen van het werk en praten geanimeerd over het afgelopen jaar. Nu begint de vakantie maar wat was het leuk en wat hebben ze een plezier gehad dit semester. Dan nadert het afscheid. Ze lijken het allebei jammer te vinden. Bij station Schiphol stapt de jonge vrouw op, verlaat lachend de trein en roept: „Mail me niet!”]]></description>
      <guid>https://www.nrc.nl/nieuws/2022/12/28/jammer-a4152691</guid>
      <pubDate>Wed, 28 Dec 2022 00:00:00 +00:00</pubDate>
    </item>
    <item>
      <title><![CDATA[Huisbaas]]></title>
      <description><![CDATA[De thermostaat is kapot, er komt een klusjesman.  Ik weet wat hij gaat zeggen.  „Wat een bouwval!” Hij haalt zijn hand langs de muur, er vallen stukken op de grond. „Is dit veilig?” Het studentenhuis waar ik woon, is sinds 1975 niet opgeknapt. „Doet jullie huisbaas hier niks aan?” Nee, die dreigt ons al jaren  uit huis te zetten als we kritiek hebben. Een aantal minuten later, zegt de klusjesman: „Opgelost! Hopelijk hoeven jullie dit niet zelf te betalen.” Ik lach zijn opmerking weg en loop mee naar de deur. Helaas moet dat wel. ]]></description>
      <guid>https://www.nrc.nl/nieuws/2022/12/27/huisbaas-a4152596</guid>
      <pubDate>Tue, 27 Dec 2022 00:00:00 +00:00</pubDate>
    </item>
    <item>
      <title><![CDATA[Bikini]]></title>
      <description><![CDATA[Nu ik met pensioen ben, haal ik al mijn vriendinnen van stal. Keurige mensen. We zijn ingeënt en hebben al jaren dezelfde verkering. Te dik zijn we niet meer en drank doen we met mate. Alleen Poetin deed ons woedend ontwaken. Vriendin één doucht nog maar drie keer in de week, bij de ander is „19 graden de max”. Klappertandend verlaat ik het diner van nummer drie, verlangend naar liters wijn, een slof sigaretten en stoken totdat een bikini volstaat. ]]></description>
      <guid>https://www.nrc.nl/nieuws/2022/12/24/bikini-a4152506</guid>
      <pubDate>Sat, 24 Dec 2022 00:00:00 +00:00</pubDate>
    </item>
  </channel>
</rss>
