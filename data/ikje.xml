<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Stemmen]]></title>
      <description><![CDATA[Mijn moeder (83) en ik, op terugweg van vakantie, praten over de politiek in Nederland:   oude en nieuwe partijen, politici die komen en gaan.  „Op wie ga jij eigenlijk stemmen mam?” Moeder: „Nou, da’s opeens een heel andere vraag. Dat vind ik altijd zo’n gedoe. Dan moet je daar eerst heen. Dan in zo’n hokje. Helemaal omkleden en dan sta je daar in je spiere nakie… Kweenie of ik dat ga doen…”  „Waar hèb je’ t over mams?  Hoe zijn die verkiezingen in vredesnaam georganiseerd in Meppel!” „Hoezo? Jij vraagt me  met wie ik ga zwemmen.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/05/stemmen-a4173483</guid>
      <pubDate>Tue, 5 Sep 2023 06:43:35 +00:00</pubDate>
    </item>
    <item>
      <title><![CDATA[Suiker]]></title>
      <description><![CDATA[In de tuin word ik tijdens het eten van mijn broodje vergezeld door vier wespen. Het lukt mij kalm te blijven, ook als er een op mijn hand gaat zitten. Dankzij Discovery Channel weet ik wat wespen aan het einde van de zomer nodig hebben: suiker. Een schoteltje met limonade voor hen lijkt me redelijk, als ik mijn broodje dan zelf mag opeten. Op een afstandje kijk ik naar wat er gebeurt. Ze vertrekken. Als een stel beledigde tieners dat niet meer aan de ‘kindertafel’ wil zitten. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/04/suiker-a4173394</guid>
      <pubDate>Mon, 4 Sep 2023 06:43:35 +00:00</pubDate>
    </item>
    <item>
      <title><![CDATA[Code]]></title>
      <description><![CDATA[Terwijl ik mijn moeder in haar rolstoel door de zware deur van de gesloten afdeling van het verzorgingshuis naar binnen duw, nadert van de andere kant een vrouw met een rollator. Zodra mijn moeder en ik binnen zijn, laat ik de deur snel in het slot vallen. Met een pittige scheldkanonnade („Fuck you!”) laat de vrouw merken dat ze niet van een dergelijke lompheid is gediend. Ik verontschuldig me en zeg dat ik haar vanwege de regels van het huis niet buiten mag laten. Als ik verder loop, typt ze een code in, opent de deur en loopt kribbig naar buiten.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/02/code-a4173341</guid>
      <pubDate>Sat, 2 Sep 2023 06:43:35 +00:00</pubDate>
    </item>
    <item>
      <title><![CDATA[Trots]]></title>
      <description><![CDATA[Uiteindelijk toch die spijkerbroek met geborduurde bloemen erop gekocht. De volgende ochtend trek ik ’m aan.  Ik voel een lichte opwinding. Met Kees-de-Jongen-achtige gedachten in mijn hoofd (iedereen denkt vast: wat heeft zij een toffe broek) wandel ik met mijn dochter naar school. Het eerste wat de juf zegt als we de klas in lopen: „Hee, heb je een nieuwe broek?” Zie je wel, denk ik, en glimmend van trots geef ik bevestigend antwoord. Dan zegt ze: „Ik dacht het al: het prijskaartje zit nog aan de achterkant.”    Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/01/trots-a4173241</guid>
      <pubDate>Fri, 1 Sep 2023 06:43:36 +00:00</pubDate>
    </item>
    <item>
      <title><![CDATA[Gewoon]]></title>
      <description><![CDATA[Mijn zoon van 12 is via TikTok en Instagram in de wereld van Andrew Tate  beland. Met filmpjes over  spierballen kweken, een succesvolle lone wolf zijn, hoe je te verhouden tot vrouwen, proteïnedrank, testosteron regelen en rijk worden. Hij wil graag een sportschoolabonnement omdat hij aanneemt dit alles daarmee te kunnen verwezenlijken. Ik lees met hem  het artikel in  NRC over  algoritmes en misogynie, en vraag hem of hij weet wat misogynie betekent. Hij aarzelt en zegt:  „Nee, of bedoel je soms gewoon misogynistic?”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/31/gewoon-a4173153</guid>
      <pubDate>Thu, 31 Aug 2023 06:43:36 +00:00</pubDate>
    </item>
    <item>
      <title><![CDATA[Zee]]></title>
      <description><![CDATA[Op het strand van Cadzand liep ik met mijn kleindochter (5) naar de zee. Het was eb, de zee was nog ver weg. We liepen over de ribbels die de zee had achtergelaten in het natte zand. „We lopen nu in de zee”, zei mijn kleindochter, „maar die is er even niet.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/30/zee-a4173041</guid>
      <pubDate>Wed, 30 Aug 2023 06:43:36 +00:00</pubDate>
    </item>
    <item>
      <title><![CDATA[Museum]]></title>
      <description><![CDATA[We lopen door een straatje in het dorp waar we lang niet zijn geweest. De  blinde zijmuur van een hoekwoning blijkt inmiddels te zijn voorzien van grijsblauwe ceramische elementen. We blijven staan om ze beter te bekijken. Aan de overkant staat een jongetje van een jaar of tien boos naar ons te kijken.   Als we aanstalten maken om onze weg te vervolgen, roept hij: „Ja, loop nu maar ‘es door. Het is hier geen museum!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/29/museum-a4172945</guid>
      <pubDate>Tue, 29 Aug 2023 06:43:36 +00:00</pubDate>
    </item>
    <item>
      <title><![CDATA[Kees]]></title>
      <description><![CDATA[We zaten met een goede kennis op een terras. Hij had twee jongetjes bij zich van  vijf en zes jaar. Zij waren ingespannen bezig met een kleurplaat. Het eindresultaat zou immers een ijsje opleveren.  Na een tijdje zei de vijfjarige: „Zo, klaar is Kees.” Ik vroeg: „Hé, heet jij opeens Kees?” „Nee”, zei hij. Toen keek hij mij aan en zei: „Zo zeg je dat.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/28/kees-a4172872</guid>
      <pubDate>Mon, 28 Aug 2023 06:43:37 +00:00</pubDate>
    </item>
    <item>
      <title><![CDATA[Geen probleem]]></title>
      <description><![CDATA[Ik heb in het ziekenhuis een vervelende ingreep ondergaan. Met een verpleegkundige ga ik een controlefoto maken. Onderweg in de lift ga ik bijna tegen de vlakte. Ga met moeite op de grond zitten terwijl de verpleegkundige achter me zit, me steunt en instructies geeft. De liftdeur gaat open, ik kijk omhoog, er willen twee mensen instappen. „Mevrouw is even onwel geworden”, zegt de verpleegster tegen hen. „Geen probleem, fijne dag!” antwoorden ze opgewekt, en lopen naar de andere lift.  Lezers zijn de auteurs van deze rubriek.  Een Ikje is een persoonlijke ervaring of anekdote in  maximaal 120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/26/geen-probleem-a4172817</guid>
      <pubDate>Sat, 26 Aug 2023 06:43:37 +00:00</pubDate>
    </item>
    <item>
      <title><![CDATA[Gezakt]]></title>
      <description><![CDATA[De vader van een meisje dat op een tiende punt is gezakt voor haar eindexamen heeft de school voor de rechter gedaagd. Ik zakte destijds ook, met hetzelfde nipte verschil. Op een eerbaar gymnasium, waar nog nooit iemand was gezakt. Mijn vader spande destijds geen rechtszaak aan. Nadat de school had gebeld bulderde hij door het huis: „Klootzak, je bent gezakt!” En zo was het.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/25/gezakt-a4172712</guid>
      <pubDate>Fri, 25 Aug 2023 06:43:37 +00:00</pubDate>
    </item>
  </channel>
</rss>
