<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Dokter Beeldbel]]></title>
      <description><![CDATA[Mijn schoonmoeder is geboren in 1933, dit jaar wordt zij 91, deo volente. Zij gaat geestelijk achteruit. De werking van wasmachine, droger, iPad en tv zijn nagenoeg onbekend geworden. Voor haar avondeten is zij afhankelijk van vriendelijke mensen en ja, iedereen herkennen valt voor haar ook niet meer mee. Ze heeft steeds meer zorg nodig. De huisarts verwijst haar daarom naar de afdeling Geriatrie van het plaatselijke ziekenhuis. Die laat weten dat het eerste consult bij voorkeur zal verlopen „via een beeldbel afspraak via de BeterDichtbij app.” ]]></description>
      <guid>https://nrc.nl/nieuws/2024/02/26/dokter-beeldbel-a4191206</guid>
      <pubDate>Mon, 26 Feb 2024 06:43:51 +00:00</pubDate>
    </item>
    <item>
      <title><![CDATA[Muizenangst]]></title>
      <description><![CDATA[Als single vrouw probeer ik zelfstandig te zijn. Dat lukt goed, maar mijn angst voor muizen kan ik niet overwinnen. Onlangs, om 5.30 uur, hoorde ik mijn kat grommend met een prooi in de woonkamer. In de schemering zag ik alleen een silhouet, zo groot als een rat. Ik raakte totaal in paniek. Na telefonische steun van mijn zus rende ik in pyjama de straat op en plukte de eerste de beste man van de straat. Bijna in tranen smeekte ik hem om de rat op te ruimen. De lieve man ging aan de slag, terwijl ik trillend in de keuken stond. Op mijn vraag of het lukte riep hij: „Het is een schoen!”. ]]></description>
      <guid>https://nrc.nl/nieuws/2024/02/24/muizenangst-a4191127</guid>
      <pubDate>Sat, 24 Feb 2024 06:43:51 +00:00</pubDate>
    </item>
    <item>
      <title><![CDATA[Nieuwe collega]]></title>
      <description><![CDATA[We krijgen een nieuwe managementondersteuner. Ons hoofd bedrijfsvoering komt enthousiast met het idee om onze nieuwe collega een week voor haar indiensttreding uit te nodigen voor een kennismakingslunch met ons team van 14 personen. Zo gezegd zo gedaan. Zaaltje gereserveerd, broodjes en drankjes besteld, onze gaste aangemeld bij de receptie. Iedereen zit klaar. 12.10 uur is ze nog niet gearriveerd. „Dat begint goed", zeg ik. Na een telefoontje met haar blijkt dat wij een managementondersteuner hard nodig hebben, ze is namelijk als enige niet uitgenodigd. ]]></description>
      <guid>https://nrc.nl/nieuws/2024/02/23/nieuwe-collega-a4190999</guid>
      <pubDate>Fri, 23 Feb 2024 06:43:52 +00:00</pubDate>
    </item>
    <item>
      <title><![CDATA[In de kookwinkel]]></title>
      <description><![CDATA[In de kookwinkel vind ik de perfecte kookwekker. Omdat ik benieuwd ben of het geluid van de wekker hard genoeg is, wind ik hem op. Te laat realiseer ik mij dat de rest van de winkel die behoefte wellicht niet met mij deelt. Na een oorverdovend gerinkel zie ik dat een medewerker langzaam mijn kant op loopt. „U had gebeld?”, vraagt hij vriendelijk. ]]></description>
      <guid>https://nrc.nl/nieuws/2024/02/22/in-de-kookwinkel-a4190860</guid>
      <pubDate>Thu, 22 Feb 2024 06:43:52 +00:00</pubDate>
    </item>
    <item>
      <title><![CDATA[Taalmaatje]]></title>
      <description><![CDATA[Het vrijwilligerswerk als Taalmaatje heeft geleid tot een warme vriendschap met de vrouw, haar man en kinderen. Soms krijg ik een vraag van de kinderen. Zo ook deze ochtend in de voorjaarsvakantie, waarin ze dagelijks ook even aan school werken. Of ik weet wat spoborden-kruid is. Wat? Op mijn verzoek laat ze haar schriftje zien. Samengestelde woorden moet ze leren, in groep 5. Ik lees: spatbordonkruid in het rijtje. Dit woord ken ik ook niet. Als ik het woord intoets op de woordenboeksite, zegt Van Dale: geen resultaat. Dit woord hoef je niet te kennen!, zeg ik. ]]></description>
      <guid>https://nrc.nl/nieuws/2024/02/21/taalmaatje-a4190725</guid>
      <pubDate>Wed, 21 Feb 2024 06:43:52 +00:00</pubDate>
    </item>
    <item>
      <title><![CDATA[Prioriteit]]></title>
      <description><![CDATA[Op mijn spreekuur verschijnt een vrouw van 18 jaar om voor het eerst anticonceptie te bespreken. Ze wil best aan de pil, maar zegt dat ze bang is deze te vergeten. Ik: „Leg de strip naast jouw tandenborstel, je vergeet toch ook nooit om je tanden te poetsen?” Zij: „Nou, soms wel hoor. Weet je wat, dokter, ik plak de strip wel aan mijn mascara vast.” ]]></description>
      <guid>https://nrc.nl/nieuws/2024/02/20/prioriteit-a4190607</guid>
      <pubDate>Tue, 20 Feb 2024 06:43:53 +00:00</pubDate>
    </item>
    <item>
      <title><![CDATA[Stabiel leven]]></title>
      <description><![CDATA[Na de zomer begin ik met een nieuwe master. Alle tijd, dus meldde ik me aan als vrijwilliger bij het Rode Kruis. Ik had me goed ingelezen, informatiesessie gevolgd en nog altijd even enthousiast. „Het zijn best veel verplichtingen, Lot. Ben je je daar bewust van, Lot?” zeiden ze bij de telefonische intake. „We merken dat studenten dat soms moeilijk vinden, Lot.” Ik zei dat ik studie gemakkelijk combineer met andere verplichtingen. „Ik geef je alleen maar even de opties, Lot. Je kunt je altijd nog aanmelden wanneer je een stabiel leven met een vaste baan hebt, Lot.” ]]></description>
      <guid>https://nrc.nl/nieuws/2024/02/19/stabiel-leven-a4190504</guid>
      <pubDate>Mon, 19 Feb 2024 06:43:54 +00:00</pubDate>
    </item>
    <item>
      <title><![CDATA[Romanticus]]></title>
      <description><![CDATA[Ik heb me eindelijk eens aan mijn goede voornemens voor het nieuwe jaar kunnen houden en ben inmiddels al zoveel afgevallen dat ik de doos ‘maat 38’ van zolder kan halen – ik gooi, heel optimistisch, kleren die te klein zijn geworden nooit weg. Apetrots laat ik mijn echtgenoot zien dat ik weer in mijn favoriete jurk pas, die ik zeker vijf jaar niet meer aan heb gehad. „Ja, leuk”, zegt hij. Blijkbaar beseffend dat ik toch iets meer verwacht, kijkt hij nog eens beter en zegt dan: „Er zit ook een vlek in.” ]]></description>
      <guid>https://nrc.nl/nieuws/2024/02/17/romanticus-a4190427</guid>
      <pubDate>Sat, 17 Feb 2024 06:43:54 +00:00</pubDate>
    </item>
    <item>
      <title><![CDATA[Twee cadeautjes]]></title>
      <description><![CDATA[Valentijnsdag 08:00u. De deurbel gaat. Vriendje (10) van dochter (9) staat voor onze deur om haar als verrassing op te halen en samen naar school te fietsen. Hij geeft haar een rode envelop en twee cadeautjes. Als eerste een Donald Duck, want die leest ze graag. Ik kijk vooral naar de enorme doos met chocolaatjes die hij er ook bij geeft. „Schrik niet hoor”, zegt hij, „het was in de aanbieding”. ]]></description>
      <guid>https://nrc.nl/nieuws/2024/02/16/twee-cadeautjes-a4190281</guid>
      <pubDate>Fri, 16 Feb 2024 06:43:55 +00:00</pubDate>
    </item>
    <item>
      <title><![CDATA[Hongerige hond]]></title>
      <description><![CDATA[Onze hond produceert sinds kort enigszins verontrustende, borrelende geluiden; ze heeft duidelijk last van haar buik en werpt mij steeds gepijnigde maar voornamelijk verwijtende blikken toe. Toch maar even de dierenarts bellen? Dan bedenk ik me opeens dat ze waarschijnlijk van het vogelvoer heeft gegeten dat ik laatst heb gemorst tijdens het bijvoeren in de tuin; zou zoiets kwaad kunnen? Een snelle Google search stelt gerust. Maar ik vind ook deze reactie op een online hondenforum: het is niet slecht maar ‘misschien gaat hij nu wel heel mooi zingen’. ]]></description>
      <guid>https://nrc.nl/nieuws/2024/02/15/hongerige-hond-a4190167</guid>
      <pubDate>Thu, 15 Feb 2024 06:43:55 +00:00</pubDate>
    </item>
  </channel>
</rss>
