<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Valentijnsdag]]></title>
      <description><![CDATA[Een paar Valentijnsdagen geleden, gingen mijn partner en ik samen een dagje naar de sauna. Hij had voor ons een romantisch arrangement geboekt, inclusief een massage en gezichtsbehandeling voor twee. Ik besloot gebruik te maken van de uitbreiding met een masker, maar twijfelde even tussen de hydraterende of de anti-aging versie. Gelukkig wist mijn partner het wel: vanaf de massagetafel naast mij hoorde ik een enthousiast „Doe maar anti-aging!” ]]></description>
      <guid>https://nrc.nl/nieuws/2024/02/14/valentijnsdag-a4190005</guid>
      <pubDate>Wed, 14 Feb 2024 06:43:39 +00:00</pubDate>
    </item>
    <item>
      <title><![CDATA[Literair publiek]]></title>
      <description><![CDATA[In Forum Groningen ben ik vrijwilliger bij het optreden van Adriaan van Dis. De jonge meisjes achter de bar zien de oude schrijver koffie drinken in de lounge, maar zijn naam doet geen bel rinkelen. „Waar is hij dan precies bekend van?”, informeren ze. Ik vertel over zijn tv-carrière, zijn romans. „Aha”, zegt de een, „romans”. Ze kijkt het publiek van het literaire festival rond. „Vandaar al die vrouwen hier.” ]]></description>
      <guid>https://nrc.nl/nieuws/2024/02/13/literair-publiek-a4189882</guid>
      <pubDate>Tue, 13 Feb 2024 06:43:39 +00:00</pubDate>
    </item>
    <item>
      <title><![CDATA[Erwtenmelk ]]></title>
      <description><![CDATA[Tijdens de klusdag in ons nieuwe huis maak ik koffie voor de schoonfamilie, variërend van een koemelk-cappuccino tot decaf met erwtenmelk. De aannemer wil gewoon zwarte koffie: „Erwtenmelk? Ze verzinnen tegenwoordig ook de raarste dingen.” Mijn vriend grapt dat het hertenmelk is, waarop de aannemer antwoordt: „Oh, dat snap ik, een hert kan je tenminste melken.” ]]></description>
      <guid>https://nrc.nl/nieuws/2024/02/12/erwtenmelk-a4189768</guid>
      <pubDate>Mon, 12 Feb 2024 06:43:39 +00:00</pubDate>
    </item>
    <item>
      <title><![CDATA[Verstelhulp]]></title>
      <description><![CDATA[Ik ging afgelopen weekend voor het eerst mee met mijn vriend naar zijn geboortedorp in Brabant, Gilze. We reden door het dorp en ik zag overal Oekraïense vlaggen aan de gevels hangen. Ik had niet verwacht dat Gilze zo’n solidair dorp zou zijn. Toen ik dit benoemde zei mijn vriend: „Dat zijn geen Oekraïense vlaggen, dat zijn de carnavalsvlaggen van Gilze.” ]]></description>
      <guid>https://nrc.nl/nieuws/2024/02/10/verstelhulp-a4189712</guid>
      <pubDate>Sat, 10 Feb 2024 06:43:40 +00:00</pubDate>
    </item>
    <item>
      <title><![CDATA[Vers genoteerd]]></title>
      <description><![CDATA[Ik stond afgelopen weekend dronken in een kroeg in Bergen op Zoom. We vieren daar deze dagen Vastenavend. Naast me stond een man, duidelijk geen Bergenaar en duidelijk ook dronken. „Wat is dit toch een schitterend feest”, zei hij, „zoiets kennen we in de Randstad niet.” Ik antwoordde met twee regels van de Bergse dichter Bert Bevers: „Je hoeft hier niet geboren te zijn om hier vandaan te willen komen.” Hij: „Wat mooi. Die zoek ik morgen nog even op.” Ik lees mee terwijl hij in zijn telefoon een notitie maakt: “je giegt hier niit vanddnn tre wlln kpnenen”. ]]></description>
      <guid>https://nrc.nl/nieuws/2024/02/09/vers-genoteerd-a4189590</guid>
      <pubDate>Fri, 9 Feb 2024 06:43:40 +00:00</pubDate>
    </item>
    <item>
      <title><![CDATA[Leeftijd]]></title>
      <description><![CDATA[In de trein wordt de stoel naast mij aangeboden aan een meneer. Zacht mopperend ploft hij neer. „Dat is al de tweede vandaag die denkt dat ik oud ben”. Na een glimlach kijken we stilletjes voor ons uit, in de stiltecoupé. De trein komt weer tot stilstand en hij staat soepel op om uit te stappen. „Succes met je school” zegt hij en hij verdwijnt in de massa. Glimlachend reis ik door naar mijn werk. ]]></description>
      <guid>https://nrc.nl/nieuws/2024/02/08/leeftijd-a4189427</guid>
      <pubDate>Thu, 8 Feb 2024 06:43:40 +00:00</pubDate>
    </item>
    <item>
      <title><![CDATA[Verstelhulp]]></title>
      <description><![CDATA[Kleine Jasper zit, zoals altijd als hij op bezoek is bij opa en oma, midden op de grote ronde eettafel. Maar vandaag is oma kleding aan het verstellen en is de hele tafel gevuld met naaimachine, meetlint, schaar, stof, kleinkind en andere attributen. Jasper pakt de schaar en knipt oma’s meetlint door. „Wat doe je nou?”, zegt oma enigszins verbolgen. Hij kijkt haar met zijn diep bruine ogen verbaasd aan en zegt: „Nu heb je er toch twee.” ]]></description>
      <guid>https://nrc.nl/nieuws/2024/02/07/verstelhulp-a4189278</guid>
      <pubDate>Wed, 7 Feb 2024 06:43:41 +00:00</pubDate>
    </item>
    <item>
      <title><![CDATA[Rare vogel]]></title>
      <description><![CDATA[Een vogelvriend appt mij ’s avonds of ik naar zijn geluidsbericht wil luisteren. Er zingt zo’n rare vogel in zijn straat. Ik kom er niet uit. Het lijkt op een vroege zanglijster die de lente in zijn kop heeft, maar het is wel steeds hetzelfde liedje. Je hebt toch zo’n Welke vogel zingt daar?-app om op het geluid te richten, vraag ik. Kijken wat dat oplevert. Belt hij even later op: „Niet te geloven!” zegt hij, „Het is het alarm van een auto op de parkeerplaats van onze flat.” ]]></description>
      <guid>https://nrc.nl/nieuws/2024/02/06/rare-vogel-a4189154</guid>
      <pubDate>Tue, 6 Feb 2024 06:43:41 +00:00</pubDate>
    </item>
    <item>
      <title><![CDATA[Fietshelm]]></title>
      <description><![CDATA[Manlief, op leeftijd, heeft na veel wikken en wegen een elektrische fiets gekocht. En op veel aandringen van Jan en alleman toch ook een fietshelm. Als we klaarstaan voor ons eerste gezamenlijke tochtje zie ik geen helm. Na een vraag van mijn kant is het antwoord: „Ja, ik heb hem wel bij me hoor, kijk maar, hij zit in de fietstas.” ]]></description>
      <guid>https://nrc.nl/nieuws/2024/02/05/fietshelm-a4189064</guid>
      <pubDate>Mon, 5 Feb 2024 06:43:41 +00:00</pubDate>
    </item>
    <item>
      <title><![CDATA[Fris geurtje]]></title>
      <description><![CDATA[Het flesje waar ik zo zuinig op was is nu toch echt leeg. Het merk bestaat niet meer. Dus moet ik op zoek naar een nieuw geurtje. Met mijn neus voor de etalage van een grote parfumerie sta ik te wanhopen: alles wat naar buiten golft ruikt naar vanille-roomsoezen en geroosterde suikerspin. Niet mijn smaak. Dan ineens een fris briesje. De vrouw die naast me is komen staan ruikt echt verrukkelijk. Ze lijkt me aardig, dus ik stel de brutale vraag naar de naam van haar luchtje. Ze kijkt me niet begrijpend aan. „Perfume?” Een brede lach: „No perfume. Grasmaaien.” ]]></description>
      <guid>https://nrc.nl/nieuws/2024/02/03/fris-geurtje-a4188983</guid>
      <pubDate>Sat, 3 Feb 2024 06:43:41 +00:00</pubDate>
    </item>
  </channel>
</rss>
