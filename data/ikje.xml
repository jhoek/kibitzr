<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		't ex-fokschaap
	]]></title>
      <description><![CDATA[Mijn dochter van 10 is op school bezig met de spellingsregel van ’t fokschaap. Aan de keukentafel roepen we wat werkwoorden over en weer. Na een tijdje vertel ik haar dat het eigenlijk de regel van ’t ex-fokschaap moet zijn, want dat ook werkwoorden met een -x in de stam een voltooid deelwoord eindigend op een -t krijgen. Ik besluit het geleerde meteen uit te proberen bij haar: „Mixen, ik heb gemixt met een...?” Haar antwoord kan geen juf of meester fout rekenen: „Mixer!” ]]></description>
      <guid>https://nrc.nl/nieuws/2024/11/16/t-ex-fokschaap-a4873356</guid>
      <pubDate>Sat, 16 Nov 2024 06:45:47 +00:00</pubDate>
    </item>
    <item>
      <title><![CDATA[
		Droge Drent
	]]></title>
      <description><![CDATA[Ik ben een paar dagen bij mijn broer in Assen. In de logeerkamer zit ik bij het raam te schrijven. Zo hoor ik hoe schuin beneden mij de buurman bij zijn garage een leverancier ontvangt. „Hee”, zegt de bezoeker, „Ik ken u, dat is een bekend gezicht!” „Kan best”, antwoordt de bewoner, „Ik heb het ook al jaren.” ]]></description>
      <guid>https://nrc.nl/nieuws/2024/11/15/droge-drent-a4873174</guid>
      <pubDate>Fri, 15 Nov 2024 06:45:47 +00:00</pubDate>
    </item>
    <item>
      <title><![CDATA[
		Apotheek
	]]></title>
      <description><![CDATA[De dag na de staking van apotheekmedewerkers ga ik mijn medicatie ophalen, ik hoop weer vlot en vakkundig te worden geholpen. Omwille van efficiëntie neem ik gelijk de medicijnen voor gezinsleden mee. Ik moet een eigen bijdrage betalen, maar het bedrag op het pinapparaat lijkt me te laag. Voor de zekerheid vraag ik of de medicatie van mijn dochter er ook bij zit. Grote consternatie achter de balie, want de kosten van de anticonceptiepil voor mijn dochter blijken zojuist aan de jongeman naast mij te zijn berekend. ]]></description>
      <guid>https://nrc.nl/nieuws/2024/11/14/apotheek-a4873017</guid>
      <pubDate>Thu, 14 Nov 2024 06:45:47 +00:00</pubDate>
    </item>
    <item>
      <title><![CDATA[
		Verjaardagslied
	]]></title>
      <description><![CDATA[Het is zondag en we zijn met de hele familie op de koffie bij oma in het verzorgingshuis. Ze dementeert al jaren, maar geniet nog heel erg van bezoek. Oma is negentig geworden, en ze is vandaag scherper dan ze in tijden geweest is. Er is veel taart en het is lekker druk, precies goed. Ze is toch behoorlijk oud geworden vindt ze. Bij een verjaardag hoort natuurlijk een verjaardagslied, dus als het gesprek stil valt vraagt mijn tante aan oma of we nog gaan zingen. „Oh ja”, zegt oma en vraagt dan vertwijfeld: „...We zijn er bijna?” ]]></description>
      <guid>https://nrc.nl/nieuws/2024/11/13/verjaardagslied-a4872828</guid>
      <pubDate>Wed, 13 Nov 2024 06:45:47 +00:00</pubDate>
    </item>
    <item>
      <title><![CDATA[
		Rem/gaspedaal
	]]></title>
      <description><![CDATA[Mijn dochter (15) zit naast mij in de auto. Ze vraagt: „Wat gebeurt er als je tegelijkertijd op de rem- en gaspedaal drukt?” Terwijl ik over het antwoord nadenk hoor ik naast mij: „Maakt de auto dan een screenshot?” ]]></description>
      <guid>https://nrc.nl/nieuws/2024/11/12/remgaspedaal-a4872695</guid>
      <pubDate>Tue, 12 Nov 2024 06:45:48 +00:00</pubDate>
    </item>
    <item>
      <title><![CDATA[
		Benzinestation
	]]></title>
      <description><![CDATA[Nadat ik de auto voorzien heb van benzine meld ik me bij de mevrouw van de kassa: „Zo jonge man dat is dan 69 euro”. Hoewel ik mezelf (76) ongevoelig acht voor dit soort uitspraken, glunder ik van oor tot oor. Wauw. Ik reken af en krijg een zegeltje en een spaarkaart. Mijn vraag: „Waar ga ik voor sparen?” Haar reactie: „Knuffels.” Mijn vervolgvraag: „Wat moet ik met knuffels?”. Zij weer: „Voor uw kleinkinderen.” AU! ]]></description>
      <guid>https://nrc.nl/nieuws/2024/11/11/benzinestation-a4872566</guid>
      <pubDate>Mon, 11 Nov 2024 06:45:48 +00:00</pubDate>
    </item>
    <item>
      <title><![CDATA[
		Andijviestamppot
	]]></title>
      <description><![CDATA[Onze oma, een kwieke 84-jarige vrouw uit een klein dorpje, schuift sinds het overlijden van onze opa 10 jaar geleden steevast een aantal dagen per week bij ons aan om te eten. Vanavond heeft zij gekookt: andijviestamppot met rookworst. Terwijl ze het eten op tafel zet, zegt ze tegen mijn broer die bewust minder vlees probeert te eten: „Omdat jij niet van vlees houdt, heb ik een hele, hele magere worst gekocht”. ]]></description>
      <guid>https://nrc.nl/nieuws/2024/11/09/andijviestamppot-a4872459</guid>
      <pubDate>Sat, 9 Nov 2024 06:45:48 +00:00</pubDate>
    </item>
    <item>
      <title><![CDATA[
		Makkie
	]]></title>
      <description><![CDATA[Onze vierjarige zoon, die al met pubermoeheid praat, is dol op sushi. Misschien heb je hieruit al begrepen dat we hipster-expats zijn en dat Nederlands niet onze moedertaal is. Laatst wilde hij na school een puzzel maken. „Het is een moeilijke puzzel,” zei ik, „misschien lukt het niet voor het slapengaan.” Hij antwoordde: „I can, this puzzel is ‘makkie’.” Ik: „Maki? Zoals zalm maki?” Hij rolde met zijn ogen. „No ‘makkie’, it’s Dutch.” Ik op Google Translate: „Oh, ‘makkie’ Dat betekent ‘piece of cake.’” Hij zuchten: „Nee, dat klopt niet, het heeft niets met eten te maken.” ]]></description>
      <guid>https://nrc.nl/nieuws/2024/11/08/makkie-a4872281</guid>
      <pubDate>Fri, 8 Nov 2024 06:45:48 +00:00</pubDate>
    </item>
    <item>
      <title><![CDATA[
		Verloren avond
	]]></title>
      <description><![CDATA[Na jaren heropent de favoriete kroeg van onze kinderen. Onze zoon, nu student, komt er speciaal een weekend voor naar huis. De rij is mega. Nadat hij bij de portier de wachttijd heeft gecheckt, wordt hij aangesproken door een groepje meisjes: „Meneer, weet u hoe lang het nog duurt?” Ontgoocheld keert hij terug naar zijn vrienden. Ze zijn het snel eens: dit wordt ’m niet. ]]></description>
      <guid>https://nrc.nl/nieuws/2024/11/07/verloren-avond-a4872128</guid>
      <pubDate>Thu, 7 Nov 2024 06:45:48 +00:00</pubDate>
    </item>
    <item>
      <title><![CDATA[
		Gat in de markt
	]]></title>
      <description><![CDATA[„Waarom kijk je niet eens rond bij een seksshop?” De verbazing moet van mijn gezicht af te lezen zijn. „Je zoekt toch oefenmodellen? Onderkanten zeg maar?” Ik knik wat gegeneerd. Haar suggestie blijkt een gouden en voordelige vondst. In de seksshop heb ik een blote bips met openingen voor het luttele bedrag van €140,-. Hij wordt omschreven als de perfecte metgezel, voor dagelijks gebruik, levensechte realistische billen met reinigingsmiddel en een opbergtas. Ideaal voor mijn studenten om met zetpillen en klysma’s te oefenen. Een gat in de markt! ]]></description>
      <guid>https://nrc.nl/nieuws/2024/11/06/gat-in-de-markt-a4871903</guid>
      <pubDate>Wed, 6 Nov 2024 06:45:49 +00:00</pubDate>
    </item>
  </channel>
</rss>
