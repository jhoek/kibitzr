<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[1 of 2]]></title>
      <description><![CDATA[Begin jaren negentig. Computers zijn nog vrij nieuw, vooral voor mijn 8-jarige zoon. Hij kijkt geïnteresseerd over mijn schouder mee als ik een schoolverslagje van twee pagina's voor hem uitprint, duidelijk onder de indruk van wat zo’n computer allemaal kan. „Kijk, dan klik ik op dit knopje, en dan gaat-ie het printen”, leg ik uit. Op het scherm verschijnt een voortgangsvenstertje met de tekst ‘Printing Page 1 of 2’. Jasper reageert verbaasd en een beetje gedesillusioneerd: „Wéét ie dat niet eens?!” ]]></description>
      <guid>https://nrc.nl/nieuws/2025/05/20/1-of-2-a4893861</guid>
      <pubDate>Tue, 20 May 2025 06:49:04 +0000</pubDate>
    </item>
    <item>
      <title><![CDATA[Examenzenuwen]]></title>
      <description><![CDATA[Bij het surveilleren tijdens een examenzitting zie ik dat een leerling een obscene tekening op zijn antwoordenblad heeft gemaakt: een levensgrote piemel met alles wat daarbij hoort. Ik vertel hem dat degene die zijn werk na moet kijken daar misschien niet zo blij van wordt. Hij kijkt me niet-begrijpend aan. Na afloop vertel ik dit aan zijn mentor. Die zegt: “Ja, die jongen staat stijf van de zenuwen.” ]]></description>
      <guid>https://nrc.nl/nieuws/2025/05/19/examenzenuwen-a4893758</guid>
      <pubDate>Mon, 19 May 2025 06:49:04 +0000</pubDate>
    </item>
    <item>
      <title><![CDATA[Herkenning]]></title>
      <description><![CDATA[Bij mijn eerste bezoek aan Moskou had ik veel moeite met het cyrillische schrift, maar de spelling van mijn naam leverde geen problemen op. Het is 1983. In de platenzaak Melodia grasduinen de klanten zwijgend. Alle platen kosten 1 roebel 49. Spotgoedkoop, zeker als je die roebels bij Amsterdam CS hebt gekocht. Ze branden in mijn zak. Nog onwennig in de wereld van de klassieke muziek lukt het me niet de koopwaar te duiden. Totdat ik een combinatie van letters herken. Met twee lp’s van symfonieën van Gustav Mahler verlaat ik de winkel. ]]></description>
      <guid>https://nrc.nl/nieuws/2025/05/17/herkenning-a4893622</guid>
      <pubDate>Sat, 17 May 2025 06:49:05 +0000</pubDate>
    </item>
    <item>
      <title><![CDATA[Parkeren]]></title>
      <description><![CDATA[Mijn partner komt thuis van een bezoek aan de plaatselijke supermarkt waar ze boodschappen heeft gedaan. In haar hand houdt ze het briefje dat ze na afloop van haar bezoek achter de ruitenwisser van haar auto aantrof. Hikkend van de lach, maar ook een tikje verontwaardigd laat ze me het briefje lezen: „Parkeren is een vak! Niet twee vakken.” ]]></description>
      <guid>https://nrc.nl/nieuws/2025/05/16/parkeren-a4893468</guid>
      <pubDate>Fri, 16 May 2025 06:49:05 +0000</pubDate>
    </item>
    <item>
      <title><![CDATA[Gestolen emmer]]></title>
      <description><![CDATA[Aan de balie van het politiebureau aan de Nieuwezijds Voorburgwal in Amsterdam meldt zich een verontwaardigde glazenwasser. Of men met de opnames van de beveiligingscamera’s kan nagaan wie zijn emmer heeft gestolen. Dat was al twee uur geleden. De grap is er nu wel vanaf. „Wanneer ik weet wie het is, dan los ik het zelf wel op,” sprak hij op zelfverzekerde toon. „Dan is ie dood.” Op de verbaasde blik van de politieagente voegde hij er snel aan toe: „Voor mij.” ]]></description>
      <guid>https://nrc.nl/nieuws/2025/05/15/gestolen-emmer-a4893277</guid>
      <pubDate>Thu, 15 May 2025 06:49:05 +0000</pubDate>
    </item>
    <item>
      <title><![CDATA[Moederdagcadeau]]></title>
      <description><![CDATA[Terugkerend van mijn hardlooprondje kom ik op de ochtend van moederdag twee jongetjes van een jaar of 6 of 7 tegen, duidelijk broertjes. „Zo meneer, lekker gelopen?”, vragen ze spontaan. Ik bevestig dat en vraag of ze al Moederdag hebben gevierd. Een enthousiast „Ja!” was het antwoord. „Maar toen we ons cadeautje hadden gegeven zei mama ‘als jullie nou even lekker buiten gaan spelen, dan is dat een nog leuker cadeau’. Dus we zijn nu nog steeds een cadeautje aan het geven!” ]]></description>
      <guid>https://nrc.nl/nieuws/2025/05/14/moederdagcadeau-a4893132</guid>
      <pubDate>Wed, 14 May 2025 06:49:05 +0000</pubDate>
    </item>
    <item>
      <title><![CDATA[Mahler Festival]]></title>
      <description><![CDATA[Vrijdagochtend 9 mei. De dag van de ‘echte’ start van het Mahler Festival 2025 en ook het begin van de eindexamens van onze dochter. Ontbijt met z’n drieën. We wensen haar veel succes met de laatste loodjes en herinneren haar er aan dat we de komende tien dagen elke avond en dikwijls ook ‘s middags in het concertgebouw zitten. Haar reactie: „Tien dagen lang elke dag Mahler? Dan doe ik nog liever eindexamen.” ]]></description>
      <guid>https://nrc.nl/nieuws/2025/05/13/mahler-festival-a4892999</guid>
      <pubDate>Tue, 13 May 2025 06:49:06 +0000</pubDate>
    </item>
    <item>
      <title><![CDATA[Zwanger]]></title>
      <description><![CDATA[Net arts en ik mag controles doen bij zwangere vrouwen. Mijn echtgenote is co-assistent en loopt vandaag mee. Heel toevallig en ook heel gezellig. Een vrouw met een tevreden gezicht en een hoogzwangere buik ligt op de bank. Ze voelt zich prima. We wegen haar, luisteren naar het hartje en alles is ok. Terwijl ik de gegevens invoer zeg ik: „Meet jij nog even de buik op, schat?” Ineens komt de vrouw overeind. Ze kijkt boos naar mij en zegt dan fel tegen mijn vrouw: „Wat arrogant, die dokters! Die denken dat ze alles kunnen zeggen! Zuster, dat pik je toch zeker niet!” ]]></description>
      <guid>https://nrc.nl/nieuws/2025/05/12/zwanger-a4892884</guid>
      <pubDate>Mon, 12 May 2025 06:49:06 +0000</pubDate>
    </item>
    <item>
      <title><![CDATA[Oefenpoppen]]></title>
      <description><![CDATA[Mijn kapster in opleiding zag hoe haar medestudenten hun plastic oefenpoppen terug in de doos deden terwijl zij mij nog aan het knippen was. Het was tijd, ze mochten naar huis. „Jammer dat je mijn kop niet in een doos kan doen”, grapte ik. „Nee hoor”, zei ze heel geconcentreerd: „Ik moet mijn klanten altijd netjes àfmaken!” ]]></description>
      <guid>https://nrc.nl/nieuws/2025/05/10/oefenpoppen-a4892762</guid>
      <pubDate>Sat, 10 May 2025 06:49:06 +0000</pubDate>
    </item>
    <item>
      <title><![CDATA[Mannencolbert]]></title>
      <description><![CDATA[Op een rommelmarkt verkocht ik kleding die ik niet meer droeg, waaronder een oranje mannencolbert. Elke man die ook maar een oog op de colbert liet vallen, probeerde ik het te slijten: „Twee euro! Staat u vast prachtig!” Eentje bleef even staan. Hij vond de kleur interessant, liep rustig door, lachte om mijn fanatieke verkooptechniek en zei: „Ik ga ’m passen.” Enthousiast vloog ik uit m’n stoel. Waarop hij zei: „O, ik bedoelde: ik laat ‘m toch even schieten.” Ik liet me weer in m’n stoel zakken. “Maar leuke taalbarrière!”, riep hij lachend, met een mooi Vlaams tongval. ]]></description>
      <guid>https://nrc.nl/nieuws/2025/05/09/mannencolbert-a4892585</guid>
      <pubDate>Fri, 9 May 2025 06:49:06 +0000</pubDate>
    </item>
  </channel>
</rss>
