<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Pluimpje
	]]></title>
      <description><![CDATA[1952, eerste klas lagere school. Ik moet iets goed hebben gedaan, want de juf zegt: ‘Daarvoor heb je een pluimpje verdiend.’ Van de rest van de les van die dag krijg ik niet veel meer mee. Een pluimpje! Hoe zou het eruit zien? Groot, klein, welke kleur, meer kleuren misschien? Eindelijk is de schooldag voorbij. Nu gaat het gebeuren. Maar de juf zegt ons alleen gedag en ik ben te verlegen om naar mijn pluimpje te vragen. Met lege handen en een zwaar hart loop ik naar huis. ]]></description>
      <guid>https://nrc.nl/nieuws/2024/09/25/pluimpje-a4867021</guid>
      <pubDate>Wed, 25 Sep 2024 06:46:25 +00:00</pubDate>
    </item>
    <item>
      <title><![CDATA[
		Respect
	]]></title>
      <description><![CDATA[Opa en oma zijn op bezoek voor de feestdagen. Aan tafel komt het gesprek op genderidentiteit. De kleinkinderen leggen het gebruik van de pronouns uit. Het duurt even, maar dan begrijpt oma het. „Ik zou het fijn vinden als mensen me gewoon met ‘U’ aanspreken.” ]]></description>
      <guid>https://nrc.nl/nieuws/2024/09/24/respect-a4866885</guid>
      <pubDate>Tue, 24 Sep 2024 06:46:25 +00:00</pubDate>
    </item>
    <item>
      <title><![CDATA[
		Vroeger
	]]></title>
      <description><![CDATA[Mijn man en ik waren uitgenodigd om op de school van onze kleindochter te komen vertellen over vroeger. Mijn man vertelt over de eerste telefoons in het dorp waar hij opgroeide. „Jullie hebben allemaal een telefoon, maar vroeger had nog niemand een telefoon. Alleen de dokter en de burgemeester hadden er een.” „Wat hadden ze er dan aan?”, klonk ad rem achter uit de klas. ]]></description>
      <guid>https://nrc.nl/nieuws/2024/09/23/vroeger-a4866739</guid>
      <pubDate>Mon, 23 Sep 2024 06:46:26 +00:00</pubDate>
    </item>
    <item>
      <title><![CDATA[
		Kluis
	]]></title>
      <description><![CDATA[Laatst is mijn oudtante overleden. Mijn opa is druk bezig geweest met het leeghalen van haar huis. Boven op zolder staat onder een dikke laag stof een kluis. Op die kluis zit een cijferslot maar de viercijferige code is nergens te vinden. Er is dus nog maar één oplossing: een slotenmaker! Met groot gereedschap wordt het slot geforceerd. De spanning stijgt, wat zal er in de kluis zitten? Waardevolle sieraden of misschien een testament? De slotenmaker trekt de kluisdeur open. De kluis is leeg, op één opengevouwen briefje na: 2-7-0-4. ]]></description>
      <guid>https://nrc.nl/nieuws/2024/09/21/kluis-a4866636</guid>
      <pubDate>Sat, 21 Sep 2024 06:46:26 +00:00</pubDate>
    </item>
    <item>
      <title><![CDATA[
		Unboxing
	]]></title>
      <description><![CDATA[Na een emotionele uitbarsting van mijn jongste puber breng ik een kopje thee met wat lekkers naar boven, maar ze zit in haar ontplofte kamer alweer vrolijk te bellen met een vriendin. Ik bied aan een paar halflege tostibordjes en andere etensresten mee naar beneden te nemen om zo de ergste kruimels en schimmels wat in te perken. Al bellend trekt ze een vol en verdacht niet-meer-rammelend broodtrommeltje onder een stapel vandaan. „Deze is voor de categorie unboxing, mama!” ]]></description>
      <guid>https://nrc.nl/nieuws/2024/09/20/unboxing-a4866483</guid>
      <pubDate>Fri, 20 Sep 2024 06:46:26 +00:00</pubDate>
    </item>
    <item>
      <title><![CDATA[
		Speelbal
	]]></title>
      <description><![CDATA[De enthousiaste dagvoorzitter leidde ons, verenigingsbestuurders, vlot door de stellingen. We bewogen ons naar links in het zaaltje voor ‘eens’ en naar rechts voor ‘oneens’. Om er wat luchtigheid in te brengen kwam er een inkopper tussendoor: ‘Als bestuur ben je speelbal van de omstandigheden’. Iedereen bewoog zich naar rechts. Meewarig werd gekeken naar de twee bestuurders die aan de linkerzijde gingen staan. „Wat doe je dan in een bestuur”, hoorde ik achter me fluisteren. De twee bestuurders: „Wij zijn van de natuurijsvereniging.” ]]></description>
      <guid>https://nrc.nl/nieuws/2024/09/19/speelbal-a4866287</guid>
      <pubDate>Thu, 19 Sep 2024 06:46:26 +00:00</pubDate>
    </item>
    <item>
      <title><![CDATA[
		Verjaardagen
	]]></title>
      <description><![CDATA[Toen oma in juni was overleden deed opa zijn best om de nieuwe situatie aan te kunnen. Toch lukte dat niet helemaal. Oma hield verjaardagen bij. Ze stuurde dan een kaartje of belde op. Alleen opa vergat meteen de verjaardagen, drie achter elkaar. We maakten ons zorgen. Heel voorzichtig probeerde ik het met hem te bespreken: „Maar opa, u heeft toch een prachtige verjaardagskalender aan de binnenkant van de wc-deur hangen?” Zijn antwoord was duidelijk: „Ja maar jongen, sinds mijn stoma kijk ik nooit meer die kant op.” ]]></description>
      <guid>https://nrc.nl/nieuws/2024/09/18/verjaardagen-a4866099</guid>
      <pubDate>Wed, 18 Sep 2024 06:46:27 +00:00</pubDate>
    </item>
    <item>
      <title><![CDATA[
		Serveerster
	]]></title>
      <description><![CDATA[Ter gelegenheid van de verjaardag van mijn echtgenote aten wij in een gezellig restaurant in Rotterdam. Uitstekende gerechten en een meer dan vriendelijke bediening. Echter, als gevolg van personeelsgebrek was de bediening blarentrekkend traag. Op een gegeven moment zei ik tegen een serveerster dat er weinig schot in de keuken zat, waarop zij antwoordde: „Dat klopt meneer, maar sinds kort hebben we wel een Ier.” ]]></description>
      <guid>https://nrc.nl/nieuws/2024/09/17/serveerster-a4865914</guid>
      <pubDate>Tue, 17 Sep 2024 06:46:27 +00:00</pubDate>
    </item>
    <item>
      <title><![CDATA[
		Wild paard
	]]></title>
      <description><![CDATA[Wanneer we ’s morgens uit bed komen betrappen we onze negenjarige zoon er regelmatig op dat hij in de spelletjeshoek van de woonkamer spelregels van de verschillende bordspellen zit te lezen. Dat de uitzondering de (spel-)regel bevestigt, blijkt na een tijdje, wanneer hij met zijn vriendje een potje schaak speelt. Als het vriendje hem erop wijst dat zijn paard wel een erg gekke sprong maakt, zegt hij: „Ja, maar je hebt twee paarden: één gewoon paard en één wild paard.” ]]></description>
      <guid>https://nrc.nl/nieuws/2024/09/16/wild-paard-a4865805</guid>
      <pubDate>Mon, 16 Sep 2024 06:46:27 +00:00</pubDate>
    </item>
    <item>
      <title><![CDATA[
		Briefje
	]]></title>
      <description><![CDATA[Zes jaar geleden vond mijn vader een briefje op de deurmat. „We houden alles in de gaten”, stond er in slordige letters op geschreven. Vreemd, dacht hij. Maar hij negeerde het. Een week later lag er weer een briefje: „We weten wat je hebt gedaan.” Nerveus vroeg hij zich af: „Wat had hij gedaan?” Nog een week later, een derde briefje: „Dit is je laatste waarschuwing!” Hij kon het niet meer aan, hij stormde naar buiten en botste recht op onze bejaarde buurvrouw. „Goed dat ik je zie!”, zei ze met een grote glimlach. „Je zet je vuilnis op de verkeerde dag buiten.” ]]></description>
      <guid>https://nrc.nl/nieuws/2024/09/14/briefje-a4865682</guid>
      <pubDate>Sat, 14 Sep 2024 06:46:27 +00:00</pubDate>
    </item>
  </channel>
</rss>
