<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Nieuwe premier
	]]></title>
      <description><![CDATA[Zoon en schoondochter komen eten en we vragen of ze het nieuws hebben gehoord. Er is een nieuwe premier, Dick Schoof. „Wie is dat”, vraagt schoondochter, die regelmatig op social media post, „ik weet helemaal niets over die man.” „Nee”, zegt mijn man, „maar hij wel over jou.” ]]></description>
      <guid>https://nrc.nl/nieuws/2024/05/31/nieuwe-premier-a4200520</guid>
      <pubDate>Fri, 31 May 2024 06:43:31 +00:00</pubDate>
    </item>
    <item>
      <title><![CDATA[
		Robotstofzuiger
	]]></title>
      <description><![CDATA[Mijn zoon is een echte gadgetman. Alle binnenverlichting bedient hij via de app, hij heeft een brievenbus-buzzer die zijn mobiel waarschuwt als de postbode is geweest. Als ik voor de katten zorg omdat hij met zijn vriendin op vakantie is, zie ik hun robotstofzuigertje braaf rondjes draaien door de huiskamer. Dan rolt het apparaat naar me toe en zegt: „Hoi mam”. Mijn zoon zag vanuit het buitenland via het controleoogje mijn schoenen. Voordat ik het weet heb ik vanaf de bank een uitvoerige conversatie met een stofzuiger, gadegeslagen door twee verbijsterde katten. ]]></description>
      <guid>https://nrc.nl/nieuws/2024/05/30/robotstofzuiger-a4200383</guid>
      <pubDate>Thu, 30 May 2024 06:43:31 +00:00</pubDate>
    </item>
    <item>
      <title><![CDATA[
		Comedy train
	]]></title>
      <description><![CDATA[Vier studenten in de trein op weg naar Leiden. Zegt er een: „In welke plaats in Nederland lopen geen honden? Na een korte stilte, roept hij: Katwijk! „Ik ken er nog een: Wat zeggen twee Engelse soldaten die in een bos lopen?” De anderen hebben geen idee. „We are under a tak.” „Waarom zwaait Máxima nooit met deze hand?” Hij steekt een hand op. „Omdat het mijn hand is!” Tot zijn spijt en onze opluchting rijden we station Leiden binnen. ]]></description>
      <guid>https://nrc.nl/nieuws/2024/05/29/comedy-train-a4200237</guid>
      <pubDate>Wed, 29 May 2024 06:43:31 +00:00</pubDate>
    </item>
    <item>
      <title><![CDATA[
		Noorderlicht?
	]]></title>
      <description><![CDATA[Onlangs was in grote delen van Nederland het noorderlicht te zien. Als docent aardrijkskunde behandel ik het ‘aurora borealis’ in de les. Een leerling uit havo 3 vraagt bij het zien van een afbeelding van het natuurverschijnsel op het bord : „Is dat niet het Heineken-licht?” [De leerling verwijst naar een reclamefilmpje van het biermerk uit 2016, ‘Nature's Wonders’, waarin een zondoorstraald bierflesje van een astronaut in de ruimte op aarde voor groen hemellicht zorgt, red.] ]]></description>
      <guid>https://nrc.nl/nieuws/2024/05/28/noorderlicht-a4200093</guid>
      <pubDate>Tue, 28 May 2024 06:43:31 +00:00</pubDate>
    </item>
    <item>
      <title><![CDATA[
		Rolvast
	]]></title>
      <description><![CDATA[Mijn moeder speelt fanatiek amateurtoneel. Haar medespeelster nu is een hele fitte vrouw van 97. Haar rol is de grootmoeder van het gezin. Tijdens de eerste repetitie komt ze met gebogen rug en wandelstok het podium op. „Wat doe je?” vraagt mijn moeder. „Nou, ik speel een hele oude vrouw van 80. Die lopen toch zo?” ]]></description>
      <guid>https://nrc.nl/nieuws/2024/05/27/rolvast-a4199995</guid>
      <pubDate>Mon, 27 May 2024 06:43:32 +00:00</pubDate>
    </item>
    <item>
      <title><![CDATA[
		Europa(pa)
	]]></title>
      <description><![CDATA[De stempassen zijn gearriveerd. We vertellen dat we binnenkort mogen stemmen voor de Europese verkiezingen. Onze dochters (7 en 5) zijn meteen geïnteresseerd en willen graag mee het stemhokje in. Natuurlijk mag dat! Deze interesse kunnen we alleen maar aanmoedigen. Ze willen zelfs mee uitkiezen wat we zullen stemmen. De oudste informeert heel serieus waar we de vorige keer op hebben gestemd. Bij het antwoord kijkt ze ons glazig aan en vraagt: „En welk liedje was dat?” ]]></description>
      <guid>https://nrc.nl/nieuws/2024/05/25/europapa-a4199933</guid>
      <pubDate>Sat, 25 May 2024 06:43:32 +00:00</pubDate>
    </item>
    <item>
      <title><![CDATA[
		Kunst die raakt
	]]></title>
      <description><![CDATA[Ik leid een groep senioren rond in het Bonnefantenmuseum. We kijken naar oude meesters en ze bewonderen een kruisbeeld. Bij mijn uitleg knikken ze instemmend: heel realistisch die zijsteek en hoe die spijkers zijn handen doorboren. Dat lijdende gezicht – prachtig! Hun bewondering is net zo groot en hun emotie net zo neutraal als bij het bloemstilleven daarna. Een uur later heb ik een groep middelbare scholieren. Bij het kruisbeeld vraagt een meisje ontzet, nog voor ik wat zeggen kan: „Mevrouw! Wat is er met hem gebeurd?!” ]]></description>
      <guid>https://nrc.nl/nieuws/2024/05/24/kunst-die-raakt-a4199819</guid>
      <pubDate>Fri, 24 May 2024 06:43:32 +00:00</pubDate>
    </item>
    <item>
      <title><![CDATA[
		Bij het bier
	]]></title>
      <description><![CDATA[„Mag ik u wat vragen?”, spreekt een ongeschoren oudere man mij (man, 64) aan als ik in de supermarkt bij het speciaalbier mijn keuze sta te maken. „Ja hoor”, zeg ik goeiig, bereid om een pilsje voor hem te kopen. Maar daar gaat hem niet om. „Kunt u mij zeggen hoe je zo’n knotje in je haar krijgt?” Ik maak mijn hipsterknot los en demonstreer het. Ook de man schudt nu zijn lange grijze manen los uit hun paardenstaart. „Ik heb het laten groeien voor kinderen met kanker”, legt hij uit. „Die hebben haar nodig.Maar grijze haren, die willen ze niet!” zegt hij verontwaardigd. ]]></description>
      <guid>https://nrc.nl/nieuws/2024/05/23/bij-het-bier-a4199681</guid>
      <pubDate>Thu, 23 May 2024 06:43:33 +00:00</pubDate>
    </item>
    <item>
      <title><![CDATA[
		Hulpvaardig
	]]></title>
      <description><![CDATA[Aangekomen bij de drukke gratis fietsenstalling in het centrum van Den Haag zie ik een vrouw worstelen met haar fiets, die ze moeilijk uit het rek krijgt. Een man schiet haar te hulp en grijpt een omvallende fiets. Ze moppert nog verder: „Dat komt doordat jij hem weghaalde”. Ik, met zonnig humeur, zeg: „U mag deze meneer beter bedanken in plaats van zo te mopperen. Zij antwoordt: „Het is mijn man”. ]]></description>
      <guid>https://nrc.nl/nieuws/2024/05/22/hulpvaardig-a4199528</guid>
      <pubDate>Wed, 22 May 2024 06:43:33 +00:00</pubDate>
    </item>
    <item>
      <title><![CDATA[
		Na de operatie
	]]></title>
      <description><![CDATA[In het ziekenhuis zijn nog niet alle heilige huisjes omver. Al een eind op weg in mijn opleiding tot vrouwelijk chirurg heb ik een oudere dame zelf geopereerd. Ik sta aan haar bed na de operatie en leg haar uit hoe deze is verlopen en wat ze aankomende weken het beste wel en niet kan doen. Na mijn uitleg bedankt ze me en kijkt even stil voor zich uit. Dan pakt ze mijn hand en vraagt: „Maar zuster, wanneer komt de dokter nou?” ]]></description>
      <guid>https://nrc.nl/nieuws/2024/05/21/na-de-operatie-a4199385</guid>
      <pubDate>Tue, 21 May 2024 06:43:33 +00:00</pubDate>
    </item>
  </channel>
</rss>
