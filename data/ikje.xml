<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Sieraad]]></title>
      <description><![CDATA[Mijn vrouw draagt normaal gesproken nooit sieraden, maar op de sterfdag van haar moeder, nu alweer 22 jaar geleden, draagt echtgenote steevast een kleine gouden halsketting van de overledene. De 7-jarige kleindochter vraagt waarom oma een sieraad draagt. Er wordt haar uitgelegd dat het om een eerbetoon aan een overleden dierbare gaat. Het meisje reageert verheugd: „Dus ik krijg het goud als jij een sterretje bent?” ]]></description>
      <guid>https://nrc.nl/nieuws/2025/11/11/sieraad-a4912308</guid>
      <pubDate>Tue, 11 Nov 2025 06:49:34 +0000</pubDate>
    </item>
    <item>
      <title><![CDATA[Bladblazer]]></title>
      <description><![CDATA[Ik lever een benzinebladblazer in bij het afvalbrengstation. Hij wordt geweigerd want er zit nog restje benzine in. Ik verwijder dit restje en lever de benzine in een potje in. „Waar moet de bladblazer bij?”, vraag ik. „Elektrische apparaten”, luidt het antwoord. ]]></description>
      <guid>https://nrc.nl/nieuws/2025/11/10/bladblazer-a4912206</guid>
      <pubDate>Mon, 10 Nov 2025 06:49:34 +0000</pubDate>
    </item>
    <item>
      <title><![CDATA[The goat party]]></title>
      <description><![CDATA[In de vierde week van mijn afstudeerstage bij een Ghanees bedrijf word ik door mijn Ghanese collega’s uitgenodigd voor „the goat party”. Gisteren mocht ik als vegetariër de geit uitzwaaien die nu op mijn bord is beland. Nadat ik toch een stukje heb geproefd, probeer ik mijn Ghanese collega uit te leggen waarom ik eigenlijk vegetariër ben: omdat ik het zielig vind hoe de dieren in Nederland worden behandeld. „Oh zo”, antwoordt hij. „Als je het niet wilt zien, betaal je toch iemand anders om hem voor je te laten slachten?” ]]></description>
      <guid>https://nrc.nl/nieuws/2025/11/08/the-goat-party-a4912144</guid>
      <pubDate>Sat, 8 Nov 2025 06:49:35 +0000</pubDate>
    </item>
    <item>
      <title><![CDATA[Prinsenkind]]></title>
      <description><![CDATA[In 1951 was ik 4 jaar oud en woonde in Breda tegenover Claudius Prinsen, een legendarische burgemeester van Breda. Ik speelde buiten toen ik naar de tuin aan de overkant werd gelokt, waar een ‘enge’ oudere jongen (9 jaar!) luidkeels riep: „Kom in de tent, kom in de tent, hier kun je lachen voor een cent!” Met een cent in mijn hand kwam ik binnen in zijn eenpersoonstentje, waarna hij een aantal mooie verhaaltjes bij elkaar verzon, een middag die ik me nu nog, als een der vroegste ervaringen, herinner. Ik denk dat ik daarmee een der eerste betalende bezoekers was van Joost. ]]></description>
      <guid>https://nrc.nl/nieuws/2025/11/07/prinsenkind-a4912050</guid>
      <pubDate>Fri, 7 Nov 2025 06:49:35 +0000</pubDate>
    </item>
    <item>
      <title><![CDATA[Raad van State]]></title>
      <description><![CDATA[Dinsdagmiddag half zes. Net als vele anderen fiets ik door de drukke Haagse avondspits naar huis. Als ik even moet wachten om af te slaan, vang ik een flard gesprek op. Een man op een ov-fiets vraagt aan de vrouw die naast hem rijdt: „Waarom ben je eigenlijk weggegaan bij de Raad van State? Links?” Verbluft kijk ik deze jonge ambtenaren na. Tot ik zie dat ze aansluiten bij het stoplicht om, linksaf, de Koningin Emmakade over te steken ]]></description>
      <guid>https://nrc.nl/nieuws/2025/11/06/raad-van-state-a4911952</guid>
      <pubDate>Thu, 6 Nov 2025 06:49:35 +0000</pubDate>
    </item>
    <item>
      <title><![CDATA[Vragen stellen]]></title>
      <description><![CDATA[Ik bel de gemeente over een volkstuincontract, maar de ambtenaar in kwestie is in bespreking. „Maar ik zet de vraag door, hoor!” Dan de oogarts, want ik heb een vraag over een aanstaande operatie. „Ik zal uw vraag uitzetten”, is de geruststellende reactie van de telefoniste. Tot slot wil ik weten of ik het gerepareerde rolgordijn kan ophalen. „Ik ga uw vraag even afzetten bij een collega, we mailen u.” Door, uit, af: alle vragen bleven onbeantwoord. Morgen maar opnieuw beginnen. Maar dan vraag ik door. Of uit. Of af? ]]></description>
      <guid>https://nrc.nl/nieuws/2025/11/05/vragen-stellen-a4911842</guid>
      <pubDate>Wed, 5 Nov 2025 06:49:36 +0000</pubDate>
    </item>
    <item>
      <title><![CDATA[Regenboogakkoord]]></title>
      <description><![CDATA[Op de dag dat zeven partijen het Regenboogakkoord ondertekenen, verschijnt er toevalligerwijs een dubbele regenboog boven de Zoutkeetsgracht. Veel Amsterdammers blijven even staan om een foto te maken van dit bijzondere natuurverschijnsel. Een man op een scooter spreekt ons aan: „Ik ben bij beide kanten geweest, maar helaas, er is niets te vinden.” ]]></description>
      <guid>https://nrc.nl/nieuws/2025/11/04/regenboogakkoord-a4911724</guid>
      <pubDate>Tue, 4 Nov 2025 06:49:36 +0000</pubDate>
    </item>
    <item>
      <title><![CDATA[Een beter leven]]></title>
      <description><![CDATA[Mijn man komt thuis van een reis. Hij ruimt meteen al zijn spullen op, en daarna vertelt hij over een programma op de radio, over vrouwen die op latere leeftijd ontdekten dat ze ADHD hadden. Mijn man zegt: „Bij alle voorbeelden dacht ik, dat ben jíj precies: chaos en slechte planning.” Hij vraagt zich af of ik ook niet eens naar de dokter moet. De vrouwen op de radio hadden baat bij medicijnen. Ik zeg dat ik dat niet wil, waarom zou ik dat doen? „Dan krijg je misschien een beter leven”, zegt hij. Waarop mijn zoon vanaf de bank zegt: „Ja, misschien krijg jíj dan een beter leven.” ]]></description>
      <guid>https://nrc.nl/nieuws/2025/11/03/een-beter-leven-a4911615</guid>
      <pubDate>Mon, 3 Nov 2025 06:49:37 +0000</pubDate>
    </item>
    <item>
      <title><![CDATA[Talenknobbel]]></title>
      <description><![CDATA[We staan in de metro in Barcelona na een lange dag gevuld met culturele uitjes. Mijn 14-jarige zoon vertelt dat het leuke aan vakantie in het buitenland is, dat ze ons niet kunnen verstaan. „Je kan gewoon alles tegen ze zeggen en ze hebben niks door! Kijk maar.” Hij knikt naar de man die schuin tegenover hem op het bankje zit en zegt: „Loser!” ]]></description>
      <guid>https://nrc.nl/nieuws/2025/11/01/talenknobbel-a4911550</guid>
      <pubDate>Sat, 1 Nov 2025 06:49:37 +0000</pubDate>
    </item>
    <item>
      <title><![CDATA[ADE-gesprek]]></title>
      <description><![CDATA[Het was ADE in Amsterdam en alle socials liepen over van de video’s van feesten. In mijn sportschool beantwoord ik dé vraag: „Ga je nog iets doen met ADE?” wederom met nee. Na het sporten beland ik in de kleedkamer in een typisch ADE-gesprek dat er niet om liegt: „Hoeveel heb je gedaan, een halve of meteen een hele?” „Een halve man, maar mensen worden steeds lijper. Ik kwam aan en iedereen deed meteen een hele.” Terwijl ik licht mijn hoofd schud bij dit onsportieve hedonisme komt de afsluiting: „Hoe was het?” Antwoord: „In 1.52 gedaan, best een prima tijd.” ]]></description>
      <guid>https://nrc.nl/nieuws/2025/10/31/ade-gesprek-a4911434</guid>
      <pubDate>Fri, 31 Oct 2025 06:49:37 +0000</pubDate>
    </item>
  </channel>
</rss>
