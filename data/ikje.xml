<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Te lang douchen]]></title>
      <description><![CDATA[Mijn dochter van 16 en zoon van 19 staan naar mijn mening te vaak en te lang onder de douche. Argumenten als ‘slecht voor het milieu’ en ‘slecht voor je huid’ hebben geen indruk gemaakt om hun bezoekjes aan de badkamer te beperken. Wellicht sorteert een filmbezoek vanavond wél effect. Ik neem ze mee naar Alfred Hitchcocks Psycho. ]]></description>
      <guid>https://nrc.nl/nieuws/2025/08/29/te-lang-douchen-a4904362</guid>
      <pubDate>Fri, 29 Aug 2025 06:48:19 +0000</pubDate>
    </item>
    <item>
      <title><![CDATA[Uitvaartverzorger]]></title>
      <description><![CDATA[Als uitvaartverzorger zat ik thuis aan een tafel bij een Vietnamese familie waar iemand was overleden. Slechts één familielid sprak een beetje Nederlands. Het was een kakofonie van door elkaar pratende Vietnamese familieleden. Plotseling viel het stil en zei het enige Nederlands sprekende familielid tegen mij: „Dat is toch zo Jos?” ]]></description>
      <guid>https://nrc.nl/nieuws/2025/08/28/uitvaartverzorger-a4904245</guid>
      <pubDate>Thu, 28 Aug 2025 06:48:19 +0000</pubDate>
    </item>
    <item>
      <title><![CDATA[Klauwhamer]]></title>
      <description><![CDATA[Op kampeervakantie in Engeland gaat de klauwhamer kapot bij het in de grond slaan van de tentharingen. Een bezoekje aan de Cotswolds brengt ons in het door drommen toeristen overspoelde Bourton-on-the-Water. Aldaar kopen we een ansichtkaart voor het thuisfront in een winkeltje waar ook wat gereedschap wordt verkocht. Het dametje achter de toonbank fronst haar wenkbrauwen bij de combinatie ansichtkaart - klauwhamer, kijkt ons aan en zegt: „People do get in the way, now don’t they.” ]]></description>
      <guid>https://nrc.nl/nieuws/2025/08/27/klauwhamer-a4904104</guid>
      <pubDate>Wed, 27 Aug 2025 06:48:19 +0000</pubDate>
    </item>
    <item>
      <title><![CDATA[Magnetronmaaltijd]]></title>
      <description><![CDATA[Tegenwoordig heb je in de supermarkt krieltjes die je, met verpakking en al, in de magnetron kunt doen. Dat leek mij heel handig, het scheelt weer een extra pan afwassen. Mijn vriend was alleen niet overtuigd dat deze productinnovatie lekker kon zijn. Een lange discussie volgde, ik trok aan het langste eind en de krieltjes verdwenen triomfantelijk in het mandje. Toen we naar de kassa liepen, gooide hij er ineens een laatste, waterdicht argument in om het tóch niet te doen: „We hebben helemaal geen magnetron.” ]]></description>
      <guid>https://nrc.nl/nieuws/2025/08/26/magnetronmaaltijd-a4904000</guid>
      <pubDate>Tue, 26 Aug 2025 06:48:19 +0000</pubDate>
    </item>
    <item>
      <title><![CDATA[Baard]]></title>
      <description><![CDATA[Met het gezin in een Brabants pretpark. Het is druk. Heel druk. We schuifelen van sprookje naar sprookje, terwijl ik probeer het overzicht te bewaren. En dan… is onze dochter van vier opeens weg. Mijn hart slaat over. Benen in sprintstand. Langs kabouters, reuzen en pratende bomen zoek ik, overtuigd dat ze elk moment opduikt. Na een gevoelsmatige eeuwigheid verschijnt ze. Hand in hand met een vriendelijke mevrouw. „Is dat jouw vader? Je zei dat hij een baard heeft.” Waarop ze zegt: „Ja, maar hij scheert hem elke dag af.” ]]></description>
      <guid>https://nrc.nl/nieuws/2025/08/25/baard-a4903910</guid>
      <pubDate>Mon, 25 Aug 2025 06:48:19 +0000</pubDate>
    </item>
    <item>
      <title><![CDATA[Pijnlijk afscheid]]></title>
      <description><![CDATA[Wij, zes kinderen, staan rondom het bed van mijn moeder die na anderhalf jaar verzorgingshuis binnen enkele uren zal overlijden. Wij zijn verdrietig, maar accepteren ook de situatie. Dan komt de jongere broer die lang onderweg was geweest binnen en het gezin is ‘compleet’. Hij krijgt natuurlijk voorrang om ook dicht bij zijn moeder te zijn. Hij kijkt ernstig en gaat bij haar op het bed zitten. Er is niet echt een reactie, hij kijkt nog bezorgder en zegt: „Je kunt wel zien dat ze pijn heeft.” Waarop zijn oudere broer zegt: „Vind je het gek als je op haar been gaat zitten?” ]]></description>
      <guid>https://nrc.nl/nieuws/2025/08/23/pijnlijk-afscheid-a4903821</guid>
      <pubDate>Sat, 23 Aug 2025 06:48:20 +0000</pubDate>
    </item>
    <item>
      <title><![CDATA[Leenwoorden]]></title>
      <description><![CDATA[We zitten aan tafel gezellig te eten met twee kleinzonen van bijna 12 en 8 jaar oud. Zij zijn met hun gezin naar Engeland geweest. Hun en onze talenkennis wordt tijdens het eten spelenderwijs getest. Over en weer geven we elkaar een Engels of Nederlands woord om te vertalen en of uit te leggen. We praten ook over hoe talen woorden van elkaar hebben overgenomen, de leenwoorden. Waarop de kleinzoon van 8 vraagt: „Moet je die leenwoorden dan ook weer teruggeven?” ]]></description>
      <guid>https://nrc.nl/nieuws/2025/08/22/leenwoorden-a4903697</guid>
      <pubDate>Fri, 22 Aug 2025 06:48:20 +0000</pubDate>
    </item>
    <item>
      <title><![CDATA[Sail Amsterdam]]></title>
      <description><![CDATA[De uitslagen zijn goed en derhalve stel ik in de spreekkamer aan mevrouw voor de behandeling met chemotherapie nog wat langer te pauzeren. Zij knikt instemmend en is verheugd, ook omdat ze zich de laatste tijd weer fitter voelt. Zoals altijd is haar echtgenoot mee. Met een iets bezorgde blik en een licht Amsterdams accent stelt hij droog: „En dat nu júist met de Sail.” Verbaasd opper ik dat het misschien wel leuk is om daar deze week te gaan kijken. „Nee dokter”, zegt hij lachend, „met zóveel energie gaat ze weer helemaal los bij de uitverkoop!” ]]></description>
      <guid>https://nrc.nl/nieuws/2025/08/21/sail-amsterdam-a4903591</guid>
      <pubDate>Thu, 21 Aug 2025 06:48:20 +0000</pubDate>
    </item>
    <item>
      <title><![CDATA[Maanzaadbrood]]></title>
      <description><![CDATA[Laatst was ik bij mijn vaste supermarkt en zag tot mijn teleurstelling dat mijn favoriete maanzaadbroden wederom niet in de schappen lagen. Toch maar eens aan het ‘hoofd bakkerette’ gevraagd hoe dat precies zit. Een opmerkelijke uitleg volgde: „Dat klopt meneer. De zaadjes komen van de papaver. Je kunt bij een drugstest door de mand vallen. Dan dien je wel in één keer drie hele broden met maanzaad te eten of 25 muffins, en je wordt pas high na ongeveer duizend broden. Maar onze vaste leverancier wilde geen enkel risico nemen”, verzuchtte ze. ]]></description>
      <guid>https://nrc.nl/nieuws/2025/08/20/maanzaadbrood-a4903468</guid>
      <pubDate>Wed, 20 Aug 2025 06:48:20 +0000</pubDate>
    </item>
    <item>
      <title><![CDATA[Zó gelukkig]]></title>
      <description><![CDATA[Vorige week gestruikeld over de stoeprand. Ambulance, nare breuk en een pittige operatie. Bij ontwaken uit de narcose voel ik dat mijn arm weer ‘vast’ zit en ben ik opgelucht dat het voorbij is. Ik zeg tegen de verpleegster: „Ik ben zó gelukkig!” Waarop zij zegt: „Mevrouw, u bent zo stoned als een garnaal.” ]]></description>
      <guid>https://nrc.nl/nieuws/2025/08/19/zo-gelukkig-a4903358</guid>
      <pubDate>Tue, 19 Aug 2025 06:48:21 +0000</pubDate>
    </item>
  </channel>
</rss>
