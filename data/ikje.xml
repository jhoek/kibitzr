<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Vakkenvuller]]></title>
      <description><![CDATA[Een zonnige maandagochtend in de supermarkt. Een man op leeftijd loopt met een boodschappenlijstje in de hand zoekend langs de schappen. Duidelijk op pad gestuurd. Hij gebruikt de tactiek die mijn vader altijd toepast in dit soort situaties en schiet de eerste de beste vakkenvuller aan.  „Weet u waar de soepballetjes in blik liggen?” De vriendelijke vakkenvuller: „ Sorry, my Dutch isn’t too good, could you maybe ask in English? ” De oude man: „ O yes sir, no problem: where can I find the soepballetjes in blik? ” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/22/vakkenvuller-a4145963</guid>
      <pubDate>Sat, 22 Oct 2022 00:00:00 +00:00</pubDate>
    </item>
    <item>
      <title><![CDATA[Correctietarief]]></title>
      <description><![CDATA[Op Schiphol haastten we ons voor de trein naar Apeldoorn. We waren op tijd, maar zagen geen incheckpaaltjes. In de trein zochten we een conducteur op. Deze zei dat ze ons niet kon inchecken, maar een correctietarief van 50 euro zou geven. We bleven verbouwereerd achter. Was dat een eufemisme voor een boete?  We meldden ons bij  de chatbot van de klantenservice: „Ik heb een correctietarief gekregen waar ik het niet mee eens ben.” Antwoord: „Als ik het goed begrijp heb je een vraag over je boete.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/21/correctietarief-a4145848</guid>
      <pubDate>Fri, 21 Oct 2022 00:00:00 +00:00</pubDate>
    </item>
    <item>
      <title><![CDATA[Energievretend ]]></title>
      <description><![CDATA[In het Noabor Energiecafé in mijn dorp, onder de rook van Deventer, adviseren vrijwilligers dorpsgenoten bij het verduurzamen van hun huis. Nu vooral: hoe af te komen van dat verfoeide Russische gas.  Voor mij is een bejaarde man aan de beurt. De vrijwilliger inventariseert eerst alle mogelijke verbruiksgegevens van zijn huishouden. Ten slotte vraagt hij: „En hoe kookt u?” De man: „Ik kook niet, dat doet mijn vrouw.” De vrijwilliger, met een beminnelijke glimlach: „Maar hoe kookt uw vrouw dan?” De man: „Verrukkelijk!”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/20/energievretend-a4145733</guid>
      <pubDate>Thu, 20 Oct 2022 00:00:00 +00:00</pubDate>
    </item>
    <item>
      <title><![CDATA[De toekomst]]></title>
      <description><![CDATA[Ik, 78 jaar oud, zit met mijn kleindochter van 13 aan de keukentafel. We filosoferen over de toekomst.  Ze wil actrice worden, denkt ze, en ze wil ook wel kinderen, maar dan leuke, die gezellig zijn en gewoon alles opruimen en zo.  Liefst één jongen en een meisjestweeling. Ze wil vooral in Amsterdam blijven wonen en dan een weekendhuis op Terschelling, want ze houdt ook erg van het buitenleven. Een boerderij met kippen en een schaap, dat lijkt haar ook wel wat. Ze kijkt dromerig voor zich uit. Dan vraagt ze opeens: „En jij, oma, wat zijn jouw plannen voor de toekomst?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/19/de-toekomst-a4145565</guid>
      <pubDate>Wed, 19 Oct 2022 00:00:00 +00:00</pubDate>
    </item>
    <item>
      <title><![CDATA[Zelfvertrouwen]]></title>
      <description><![CDATA[Hij maakt indruk. Representatief voorkomen, past precies in het plaatje. Het gesprek heeft  een mooie cadans van zenden en ontvangen. Na een onderhoudende dialoog van een klein uur pakt hij zijn spullen. Hij staat gedecideerd en vol zelfvertrouwen op, waarna ik niet anders kan dan volgen. Hij steekt zijn hand uit en ik schud hem gedwee. Hij zegt: „Dank je wel voor het prettige gesprek.” En: „Je hoort nog van mij.” Vertwijfeld blijf ik achter.  Ík ben toch de werkgever die net een sollicitatiegesprek heeft gevoerd? Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/18/zelfvertrouwen-a4145432</guid>
      <pubDate>Tue, 18 Oct 2022 00:00:00 +00:00</pubDate>
    </item>
    <item>
      <title><![CDATA[rEX]]></title>
      <description><![CDATA[Ik ben zwanger en heb daardoor niet alleen het reukvermogen van een herdershond maar ook last van misselijkheid. Vooral de geur van tosti’s, gekookte eieren en rubberlaarzen zorgt vanaf het prille begin voor acute ongemakken. Afgelopen weekend kwam daar opeens een onbekende geur bij. Snuivend liep ik rond: wat is toch die misselijkmakende industriële walm daar bij de keukentafel? Commissaris Rex wees de dader aan: het stapeltje NRC’s dat altijd op de tafelrand ligt.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/17/rex-a4145322</guid>
      <pubDate>Mon, 17 Oct 2022 00:00:00 +00:00</pubDate>
    </item>
    <item>
      <title><![CDATA[Tsaar]]></title>
      <description><![CDATA[In 2001 ontving president Poetin  koningin Beatrix  in het Kremlin. De staatshoofden zouden van twee kanten de imposante ontvangstzaal binnenkomen en elkaar in het midden  begroeten. Staatshoofden zijn immers protocollair gelijk. Maar Poetin had de begroetingsplek verplaatst zodat hijzelf  slechts een derde van de zaal hoefde te lopen. Ik stond erbij en zag hoe Poetin langzaam als een tsaar kwam aanschrijden terwijl  Beatrix gehaast moest doorstappen om gelijk aan te komen. Een opmerkelijk staaltje  machtsvertoon. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/15/tsaar-a4145252</guid>
      <pubDate>Sat, 15 Oct 2022 00:00:00 +00:00</pubDate>
    </item>
    <item>
      <title><![CDATA[Schapenvacht]]></title>
      <description><![CDATA[Met een klant sta ik uitgebreid te praten over de aankoop van een bank. Ze vindt het fijn dat de stof behaaglijk voelt, maar hoe zit het met vlekken en is de stof wel sterk genoeg, want Knoet springt vaak ruw op de bank en maakt ook veel vlekken. Ik vertel over schapenvachten en dat niet alle honden hiervan houden, maar dat als er wel een match is, veel bankproblemen zijn opgelost met een schapenvacht op de bank. Ze schudt het hoofd. Knoet is haar man.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/14/schapenvacht-a4145120</guid>
      <pubDate>Fri, 14 Oct 2022 00:00:00 +00:00</pubDate>
    </item>
    <item>
      <title><![CDATA[Amateur-barista]]></title>
      <description><![CDATA[Al vele jaren heb ik een espresso-apparaat. Ik ben er trots op dat ik mooie figuren in het melkschuim kan maken. Vroeger maakte ik altijd een hartje op de cappuccino voor mijn vrouw. Tegenwoordig een krokus. Onlangs vroeg een vriend, die met koffietijd bij ons aanschoof, met een knikje naar haar kopje: „Is de liefde over?” „Nee”, verklaarde ik, „een bloem krijg je door het melkkannetje te schudden bij het uitschenken. Nu ik wat ouder ben, heb ik niet meer zo’n vaste hand.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/13/amateur-barista-a4144996</guid>
      <pubDate>Thu, 13 Oct 2022 00:00:00 +00:00</pubDate>
    </item>
    <item>
      <title><![CDATA[Kraanvogels]]></title>
      <description><![CDATA[We zijn in Müritz Nationalpark, een groot natuurpark in Noord-Oost Duitsland. Rond zonsondergang verzamelen zich duizenden kraanvogels  voor de nacht. Met luid getrompetter kondigen de zwermen kraanvogels zich aan en mijn man en ik raken niet uitgekeken op dit spektakel. In het donker lopen we terug naar ons hotel. Mijn man maakt een praatje met de ober. Hij  vertelt dat mensen van heinde en ver naar hier komen. „Voor die prachtige kraanvogels natuurlijk” zegt mijn man. „ Nein, für unsere Wildgulasch. ” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/10/12/kraanvogels-a4144802</guid>
      <pubDate>Wed, 12 Oct 2022 00:00:00 +00:00</pubDate>
    </item>
  </channel>
</rss>
