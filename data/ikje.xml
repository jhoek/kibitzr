<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Identiteit]]></title>
      <description><![CDATA[Je denkt jezelf in dienst van de volgende generatie te stellen, maar de vele aanwijzingen over hoe we gezamenlijk de wereld net wat inclusiever en duurzamer kunnen maken, ontmoeten vooral onverschilligheid van de puberzoon. Als ik langzaamaan begin te concluderen dat er niks beklijft, legt mijn vriendin nog een keer geduldig uit dat dit plastic bakje toch echt in het rechtercompartiment van de prullenbak moet. „Ja maar mam, wat nou als dat bakje zich als papier identificeert?” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/11/identiteit-a4174016</guid>
      <pubDate>Mon, 11 Sep 2023 06:43:29 +00:00</pubDate>
    </item>
    <item>
      <title><![CDATA[Natuurweetje]]></title>
      <description><![CDATA[In mijn tijd als juf voor groep 4 (ik ben nu directielid) genoot ik altijd van de vakantieverhalen van de kinderen in de klas. Een is me na al die jaren bijgebleven: een jongeman van zeven was naar Ameland geweest met zijn moeder en had huilers gespot. „Ja juf, de babyzeehondjes. Ze waren zo schattig! Alleen hun piemel was wel erg groot”. Ik vertel hem dat hoe groter het dier is, hoe groter, over het algemeen, de geslachtsdelen zijn. Waarop een leerling door de klas roept: „De piemel van mijn vader, die is pas groot!”  Lezers zijn de auteurs van deze rubriek.  Een Ikje is een persoonlijke ervaring of anekdote in  maximaal 120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/09/natuurweetje-a4173928</guid>
      <pubDate>Sat, 9 Sep 2023 06:43:29 +00:00</pubDate>
    </item>
    <item>
      <title><![CDATA[Talenkennis]]></title>
      <description><![CDATA[Mijn achternichtje (3) woont in Duitsland. Ze heeft net, tot haar grote verdriet, afscheid moeten nemen van haar Oekraïense vriendinnetje, dat met haar moeder is teruggekeerd naar huis in Lviv.  Nu is mijn achternichtje op familiebezoek in Nederland. „Je spreekt twee talen”, zeg ik, „Duits én Nederlands”. „En Oekraïns”, meldt ze. „Oh, zeg eens wat in het Oekraïens.” „Bye, bye”. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/08/talenkennis-a4173797</guid>
      <pubDate>Fri, 8 Sep 2023 06:43:29 +00:00</pubDate>
    </item>
    <item>
      <title><![CDATA[Tien kilo suiker]]></title>
      <description><![CDATA[Het is de eerste maandag van de maand. De sirenes worden getest. Eén minuut en zesentwintig seconden angstaanjagend gehuil. 61 jaar geleden, tijdens de Cubacrisis, liep ik (9) om acht uur ’s ochtends naar de buurtwinkel om in opdracht van mijn moeder tien kilo suiker en tien kilo bloem te kopen. Dat zou ons gaan redden bij een atoomoorlog. Vandaag stel ik mijzelf de vraag: als op een herfstige woensdagmorgen de sirenes onophoudelijk blijven loeien, weten we dan eigenlijk wel wat we moeten doen? Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/07/tien-kilo-suiker-a4173700</guid>
      <pubDate>Thu, 7 Sep 2023 06:43:29 +00:00</pubDate>
    </item>
    <item>
      <title><![CDATA[Telefoontje]]></title>
      <description><![CDATA[Vrijdagavond 19.15u, onze kinderen van 1 en 3 liggen allebei net in bed. Tevreden schenken wij een glas wijn in. Dan gaat mijn telefoon. Ik kijk op het scherm. Tot mijn verbazing zie ik dat het mijn man is die belt – hij zit toch echt naast mij aan tafel. Hij grijpt naar zijn broekzak en kan inderdaad zijn telefoon niet vinden. Hij doorzoekt de kamer  en sprint dan weg. Even  later komt hij terug uit de kamer van onze 3-jarige zoon. Mét telefoon. Die was tijdens het boekje lezen uit zijn broekzak gevallen. Tot onze zoons groot enthousiasme. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/06/telefoontje-a4173577</guid>
      <pubDate>Wed, 6 Sep 2023 06:43:29 +00:00</pubDate>
    </item>
    <item>
      <title><![CDATA[Stemmen]]></title>
      <description><![CDATA[Mijn moeder (83) en ik, op terugweg van vakantie, praten over de politiek in Nederland:   oude en nieuwe partijen, politici die komen en gaan.  „Op wie ga jij eigenlijk stemmen mam?” Moeder: „Nou, da’s opeens een heel andere vraag. Dat vind ik altijd zo’n gedoe. Dan moet je daar eerst heen. Dan in zo’n hokje. Helemaal omkleden en dan sta je daar in je spiere nakie… Kweenie of ik dat ga doen…”  „Waar hèb je’ t over mams?  Hoe zijn die verkiezingen in vredesnaam georganiseerd in Meppel!” „Hoezo? Jij vraagt me  met wie ik ga zwemmen.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/05/stemmen-a4173483</guid>
      <pubDate>Tue, 5 Sep 2023 06:43:30 +00:00</pubDate>
    </item>
    <item>
      <title><![CDATA[Suiker]]></title>
      <description><![CDATA[In de tuin word ik tijdens het eten van mijn broodje vergezeld door vier wespen. Het lukt mij kalm te blijven, ook als er een op mijn hand gaat zitten. Dankzij Discovery Channel weet ik wat wespen aan het einde van de zomer nodig hebben: suiker. Een schoteltje met limonade voor hen lijkt me redelijk, als ik mijn broodje dan zelf mag opeten. Op een afstandje kijk ik naar wat er gebeurt. Ze vertrekken. Als een stel beledigde tieners dat niet meer aan de ‘kindertafel’ wil zitten. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/04/suiker-a4173394</guid>
      <pubDate>Mon, 4 Sep 2023 06:43:30 +00:00</pubDate>
    </item>
    <item>
      <title><![CDATA[Code]]></title>
      <description><![CDATA[Terwijl ik mijn moeder in haar rolstoel door de zware deur van de gesloten afdeling van het verzorgingshuis naar binnen duw, nadert van de andere kant een vrouw met een rollator. Zodra mijn moeder en ik binnen zijn, laat ik de deur snel in het slot vallen. Met een pittige scheldkanonnade („Fuck you!”) laat de vrouw merken dat ze niet van een dergelijke lompheid is gediend. Ik verontschuldig me en zeg dat ik haar vanwege de regels van het huis niet buiten mag laten. Als ik verder loop, typt ze een code in, opent de deur en loopt kribbig naar buiten.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/02/code-a4173341</guid>
      <pubDate>Sat, 2 Sep 2023 06:43:30 +00:00</pubDate>
    </item>
    <item>
      <title><![CDATA[Trots]]></title>
      <description><![CDATA[Uiteindelijk toch die spijkerbroek met geborduurde bloemen erop gekocht. De volgende ochtend trek ik ’m aan.  Ik voel een lichte opwinding. Met Kees-de-Jongen-achtige gedachten in mijn hoofd (iedereen denkt vast: wat heeft zij een toffe broek) wandel ik met mijn dochter naar school. Het eerste wat de juf zegt als we de klas in lopen: „Hee, heb je een nieuwe broek?” Zie je wel, denk ik, en glimmend van trots geef ik bevestigend antwoord. Dan zegt ze: „Ik dacht het al: het prijskaartje zit nog aan de achterkant.”    Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/09/01/trots-a4173241</guid>
      <pubDate>Fri, 1 Sep 2023 06:43:30 +00:00</pubDate>
    </item>
    <item>
      <title><![CDATA[Gewoon]]></title>
      <description><![CDATA[Mijn zoon van 12 is via TikTok en Instagram in de wereld van Andrew Tate  beland. Met filmpjes over  spierballen kweken, een succesvolle lone wolf zijn, hoe je te verhouden tot vrouwen, proteïnedrank, testosteron regelen en rijk worden. Hij wil graag een sportschoolabonnement omdat hij aanneemt dit alles daarmee te kunnen verwezenlijken. Ik lees met hem  het artikel in  NRC over  algoritmes en misogynie, en vraag hem of hij weet wat misogynie betekent. Hij aarzelt en zegt:  „Nee, of bedoel je soms gewoon misogynistic?”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/08/31/gewoon-a4173153</guid>
      <pubDate>Thu, 31 Aug 2023 06:43:31 +00:00</pubDate>
    </item>
  </channel>
</rss>
