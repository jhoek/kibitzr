<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Vertraging]]></title>
      <description><![CDATA[Onze buurvrouw vertelde hevig verontwaardigd dat haar vliegtuig op de retourvlucht vanaf Bali een half uur vertraging had. Ze moesten namelijk omvliegen vanwege „die oorlog tussen Iran en Israël…” ]]></description>
      <guid>https://nrc.nl/nieuws/2025/06/19/vertraging-a4897492</guid>
      <pubDate>Thu, 19 Jun 2025 06:49:37 +0000</pubDate>
    </item>
    <item>
      <title><![CDATA[Puberhol]]></title>
      <description><![CDATA[Dochter (15) en ik voeren weer eens een gesprek over het fenomeen ‘puberhol’. Eerder ging dat over de vuile was op de vloer, de lege snoepverpakkingen in haar lades of het gebrek aan zuurstof in dat hol. Deze keer gaat het over de hoeveelheid uren die ze er, in haar eentje, doorbrengt. Ze gaat er nauwelijks op uit en er komen ook zelden klasgenoten over de vloer. Ik uit wat bedenkingen over haar sociale ontwikkeling en gebruik ergens in het gesprek het woord ‘huismus’. Dochter: „Beter een huismus dan een straatrat, mama.” ]]></description>
      <guid>https://nrc.nl/nieuws/2025/06/18/puberhol-a4897261</guid>
      <pubDate>Wed, 18 Jun 2025 06:49:38 +0000</pubDate>
    </item>
    <item>
      <title><![CDATA[Veteranenelftal]]></title>
      <description><![CDATA[Het is een zondagmorgen in november. Nat, koud, en ons veteranenelftal heeft zich zojuist omgekleed en warm gelopen. Samen met de tegenstander begeven we ons naar onze posities en wij lopen naar het midden van de cirkel waar de scheidsrechter op ons staat te wachten. Daar ontdek ik tot mijn grote schrik dat onze spits er niet is. Vanuit mijn ooghoek zie ik hem uit de kleedkamer komen lopen en rustig richting de middencirkel gaan. Bezorgd vraag ik hem of hij niet even moet warm lopen. Zijn antwoord: „Nee joh, ik ben nog warm van het dekbed.” ]]></description>
      <guid>https://nrc.nl/nieuws/2025/06/17/veteranenelftal-a4897125</guid>
      <pubDate>Tue, 17 Jun 2025 06:49:38 +0000</pubDate>
    </item>
    <item>
      <title><![CDATA[Snoeitijd]]></title>
      <description><![CDATA[Het is zaterdag, dus de heg moet worden gesnoeid. Mijn zoontje van acht heeft net een nieuw horloge — mét timer. Hij wil wat extra zakgeld verdienen, dus hij helpt me mee. „Papa, ik zet wel even een timer!” Ondertussen krijg ik twintig keer de vraag of we al klaar zijn. Ik leg hem twintig keer uit dat het fijn is om samen in de tuin te werken, als je je eraan overgeeft. Een klein uur later zijn we klaar. „Papa, we hadden echt een mooie tijd samen! We hadden 55 minuten en 55 seconden.” ]]></description>
      <guid>https://nrc.nl/nieuws/2025/06/16/snoeitijd-a4897014</guid>
      <pubDate>Mon, 16 Jun 2025 06:49:38 +0000</pubDate>
    </item>
    <item>
      <title><![CDATA[Anatomie]]></title>
      <description><![CDATA[Onze Els van 5 gaat logeren op de boerderij van oom Gerard. Die heeft gezegd dat ze misschien de geboorte van een kalfje kan meemaken. Papa legt uit hoe dat gaat: eerst komt de kop, dan de schouders. Dan moet je even wachten op het achterlijf en de poten. Els verbleekt. „Maar wie zet het beest dan in elkaar?” ]]></description>
      <guid>https://nrc.nl/nieuws/2025/06/14/anatomie-a4896874</guid>
      <pubDate>Sat, 14 Jun 2025 06:49:38 +0000</pubDate>
    </item>
    <item>
      <title><![CDATA[Peesontsteking]]></title>
      <description><![CDATA[Door mijn huisarts ben ik doorverwezen naar een plastisch chirurg in verband met een peesontsteking aan mijn ringvinger. Na onderzoek besluit zij tot een injectie. Nadat de injectiespuit is klaargemaakt neemt zij plaats op een krukje tegenover mij. Ze legt een steriele doek op haar schoot. Dan kijkt ze mij aan en zegt: „Leg je hand maar in mijn schoot. Dit is een eenmalig aanbod en mijn man weet ervan.” ]]></description>
      <guid>https://nrc.nl/nieuws/2025/06/13/peesontsteking-a4896706</guid>
      <pubDate>Fri, 13 Jun 2025 06:49:39 +0000</pubDate>
    </item>
    <item>
      <title><![CDATA[Tofu-gerecht]]></title>
      <description><![CDATA[Bij een Chinees restaurant sta ik in de rij om af te halen. Voor me zit een andere klant een beetje vervelend te doen, hij praat luid en maakt ietwat botte opmerkingen. Als ik een vegetarisch tofu-gerecht bestel, richt hij zich tot mij. „Ben je vegetarisch?” vraagt hij op licht agressieve toon. Nu gaan we het krijgen, denk ik, en ik zet me schrap voor wat komen gaat. „... Goed van je!” ]]></description>
      <guid>https://nrc.nl/nieuws/2025/06/12/tofu-gerecht-a4896550</guid>
      <pubDate>Thu, 12 Jun 2025 06:49:39 +0000</pubDate>
    </item>
    <item>
      <title><![CDATA[Iets belangrijks]]></title>
      <description><![CDATA[Ik zat op de bank en hoorde mijn moeder bellen met iemand. Iets over een afspraak die ze niet kon verzetten. „Kan echt niet”, zei ze. „Mijn zoon heeft iets op school, iets belangrijks.” Waarna ik verbaasd vanuit de kamer riep: „Wat dan?” Even stilte. Toen hoorde ik haar zeggen: „Geen idee, maar ik verzin wel iets.” ]]></description>
      <guid>https://nrc.nl/nieuws/2025/06/11/iets-belangrijks-a4896378</guid>
      <pubDate>Wed, 11 Jun 2025 06:49:39 +0000</pubDate>
    </item>
    <item>
      <title><![CDATA[50+]]></title>
      <description><![CDATA[Ik loop samen met mijn echtgenote en dochtertje van 8 op het strand in Kijkduin. Voor ons lopen twee wat oudere heren met elkaar te praten. We horen de één met een moeizaam gezicht tegen de ander zeggen: „Als je boven de 50 bent en je wordt op een dag wakker zonder ergens pijn te voelen.... dan ben je dood!” ]]></description>
      <guid>https://nrc.nl/nieuws/2025/06/10/50-a4896262</guid>
      <pubDate>Tue, 10 Jun 2025 06:49:39 +0000</pubDate>
    </item>
    <item>
      <title><![CDATA[Hoezo duur?]]></title>
      <description><![CDATA[In het gezondheidscentrum waar ik werk wordt de wachtruimte gedeeld met de apotheek. Het is er vaak druk en de cliënten zijn niet altijd tevreden. Er wordt gemopperd over medicatie die niet leverbaar is en vaak ook over de hoogte van de eigen bijdrage. Ik ben dus wel wat gewend maar ga toch even kijken als ik de hardhorende dame aan wie ik net antibiotica heb voorgeschreven aan de balie heel hard en langdurig hoor roepen: „Duur? Duur? Hoezo duur? Waarom is het nu duur?” De apotheker herhaalt het nog een keer, nu ook op luide toon: „Mevrouw, het is een kuur!” ]]></description>
      <guid>https://nrc.nl/nieuws/2025/06/07/hoezo-duur-a4896142</guid>
      <pubDate>Sat, 7 Jun 2025 06:49:40 +0000</pubDate>
    </item>
  </channel>
</rss>
