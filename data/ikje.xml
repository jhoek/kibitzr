<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Bewapenen]]></title>
      <description><![CDATA[Mijn Nederlandse studenten gebruiken een vertaalprogramma om hun Chinese medestudente te helpen bij het invullen van de Stemwijzer. Dat levert echter een vreemd beeld op van de standpunten van  sommige van onze politieke partijen. Zij moet bijvoorbeeld  aangeven of ze het eens of oneens is met de stelling: „The snakes must be equipped with a firearm”.  Als ik dat vergelijk met de stelling in het Nederlands, blijkt het te gaan om het bewapenen van boa’s. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/20/bewapenen-a4159909</guid>
      <pubDate>Mon, 20 Mar 2023 06:44:18 +00:00</pubDate>
    </item>
    <item>
      <title><![CDATA[Gelijkgestemden]]></title>
      <description><![CDATA[Ik ben weer eens naar een voetbalwedstrijd gegaan.  Ik heb een nieuw woord geleerd: ‘paardenmongool’. Ik dacht aan ‘paardenlul’: iemand die in hevige mate het syndroom van Down heeft. Maar mijn schoonzus vertelde later dat er in Mongolië twee groepen zijn: paardenmongolen en yakmongolen. Van hen zijn de yakmongolen  beter in voetbal. Het is wel een tikje racistisch. Verder bleken bijna alle spelers homo te zijn. En ook de scheidsrechter was een homo. Als homo in het publiek voel je je dan als in een knusse huiskamer met veel gelijkgestemden. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/18/gelijkgestemden-a4159849</guid>
      <pubDate>Sat, 18 Mar 2023 06:44:18 +00:00</pubDate>
    </item>
    <item>
      <title><![CDATA[Invloed]]></title>
      <description><![CDATA[Samen met mijn driejarige zoon ga ik naar het stemlokaal. De dame die mij het stembiljet geeft, zegt dat mijn zoon wel mee mag het stemhokje in. „Hij is toch te klein om je te beïnvloeden.” Denkend aan een onzekere toekomst door klimaatverandering, polarisatie en toenemende ongelijkheid, kijk ik naar mijn zoon. Volgens mij heeft niemand meer invloed op mijn stem dan hij. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/17/invloed-a4159720</guid>
      <pubDate>Fri, 17 Mar 2023 06:44:18 +00:00</pubDate>
    </item>
    <item>
      <title><![CDATA[Spijt]]></title>
      <description><![CDATA[Flyerend voor mijn politieke partij (de VVD) in Oost-Groningen kwam ik in gesprek met een oudere man. Ik kon hem niet meteen overhalen op de VVD te stemmen. Hij wist het nog niet. Toen ik hem vroeg of hij me in elk geval wilde beloven dat hij ging stemmen antwoordde hij: „Dat weet ik niet, hoor. Ik heb één keer iets beloofd en daar heb ik mijn hele leven spijt van gehad.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/16/spijt-a4159549</guid>
      <pubDate>Thu, 16 Mar 2023 06:44:18 +00:00</pubDate>
    </item>
    <item>
      <title><![CDATA[Boekenslacht]]></title>
      <description><![CDATA[Mijn ouders en ik zijn aan het verhuizen. Voor de boeken die de selectie niet hebben gehaald, rijd ik langs de kringloopwinkel. In  een enorme hal staat een man een verhuisdoos vol vergane literaire glorie uit te zoeken. Het ene na het andere werk gooit hij in een grote container. „Zet daar maar neer hoor”, wijst hij vriendelijk. Bedeesd zet ik de krat in een hoekje en leg er een deken overheen zodat ze niet hoeven te zien wat hen te wachten staat. Ik loop terug naar de auto zonder om te kijken. Verhuizen is ook een soort afrekening. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/15/boekenslacht-a4159410</guid>
      <pubDate>Wed, 15 Mar 2023 06:44:19 +00:00</pubDate>
    </item>
    <item>
      <title><![CDATA[Advies]]></title>
      <description><![CDATA[Maandagochtend, in de trein onderweg naar mijn werk: een promotieonderzoek over de talloze interacties tussen mens en natuur omtrent klimaatverandering op het platteland. Ik vang een gesprek op van twee jongemannen in de coupé. „Wij mannen moeten gewoon moeilijke shit doen, maar dan ga je ook miljoenen maken.”  Wat later: „En weet je, science en shit heb je helemaal niet nodig, gewoon beginnen.” Een ongevraagd advies waarvan ik niet wist dat ik het niet nodig had. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/14/advies-a4159311</guid>
      <pubDate>Tue, 14 Mar 2023 06:44:19 +00:00</pubDate>
    </item>
    <item>
      <title><![CDATA[Buurtapp]]></title>
      <description><![CDATA[In de buurtappgroep  verscheen  onlangs een vage foto van een man in  onze straat. Een buurtgenoot schreef erbij dat de man heel langzaam liep en  af en toe een tuin in ging. „In de gaten houden!”  De buurt reageerde meteen. Was het een voorverkenning voor een inbraak? En:  „Meteen politie bellen!” Een half uur later  in dezelfde appgroep: „Ik sta op die foto. Ik heb kortgeleden een openhartoperatie gehad en ik moet genoeg en langzaam wandelen. Hoezo ging ik af en toe een tuin in? Het was mijn eigen tuin.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/13/buurtapp-a4159232</guid>
      <pubDate>Mon, 13 Mar 2023 06:44:19 +00:00</pubDate>
    </item>
    <item>
      <title><![CDATA[Gehaktballen]]></title>
      <description><![CDATA[De jongste is net op kamers. Bellen is voor boomers, dus onze communicatie verloopt via WhatsApp. Deze week stuurde ik het goede nieuws over de basisbeurs. Stilte. Even later een link naar DUO. De bedragen. De vraag of hij nog genoeg huishoudgeld heeft. Geen antwoord. Mijn laatste poging: „Moeten we al een noodpakket gehaktballen met bloemkool komen brengen?” Ping! Antwoord: „Getsie. Bloemkool.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/11/gehaktballen-a4159182</guid>
      <pubDate>Sat, 11 Mar 2023 06:44:19 +00:00</pubDate>
    </item>
    <item>
      <title><![CDATA[Een punt]]></title>
      <description><![CDATA[Ik ben  docent in het hoger onderwijs en over anderhalf jaar ga ik met pensioen. Ik heb er nog echt zin in en sympathiseer niet met de Franse pensioendemonstranten. Dan word ik door collega één toegefluisterd als ik zucht over een digitaal probleem: „Nog even volhouden, Edi.” Collega twee vraagt wat er met mijn tand aan de hand is; blijkt een stukje sla op te zitten. „Nou ja, op jouw leeftijd vallen ze er allemaal uit.”  Vraagt collega drie of ik het was op die fiets. „Ik dacht: bijna een oude vrouw aangereden!” Hebben de Franse stakers een punt? Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/10/een-punt-a4159082</guid>
      <pubDate>Fri, 10 Mar 2023 06:44:20 +00:00</pubDate>
    </item>
    <item>
      <title><![CDATA[Les]]></title>
      <description><![CDATA[Ik fiets door de Amsterdamse Pijp naar Spaanse les. Het is donker. Komt er van rechts een jongen  met hoge snelheid. Zonder verlichting. Ik rem. Onze voorwielen knallen tegen elkaar.  De knul valt. „Stomme kuthoer!” brult hij. „Sorry, ik zag je écht niet. Je hebt geen licht”, zeg ik geschrokken. Hij kijkt naar de grond. „Heb je veel pijn, zal ik je overeind helpen?”, vraag ik. „Zeg maar even niets nu ”, bromt de knaap. Hij krabbelt op, stapt op zijn barrel en verdwijnt in het donker. En de stomme kuthoer, die is nog net op tijd voor de les. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/09/les-a4158973</guid>
      <pubDate>Thu, 9 Mar 2023 06:44:20 +00:00</pubDate>
    </item>
  </channel>
</rss>
