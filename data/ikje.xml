<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Verbloemen]]></title>
      <description><![CDATA[Nu de coronapandemie achter de rug is, blikken we met het gezin terug op deze bizarre periode. „Wat is er sindsdien veranderd?”, is de centrale vraag. Mijn zus vat de gevolgen van twee jaar pandemie het meest treffend samen: „Vroeger nieste je om een scheet te verbloemen. Nu laat je een scheet om een nies te verbloemen.” ]]></description>
      <guid>https://nrc.nl/nieuws/2023/10/19/verbloemen-a4177756</guid>
      <pubDate>Thu, 19 Oct 2023 19:49:03 +00:00</pubDate>
    </item>
    <item>
      <title><![CDATA[Herfstvakantie]]></title>
      <description><![CDATA[Het is herfstvakantie en in de bibliotheek spreekt de man voor mij een wat oudere mevrouw aan, in de veronderstelling dat zij een medewerkster is. „Kunt u mij even helpen?” „Ik werk hier niet,” zegt de vrouw snibbig, „ik ben hier met mijn drie vervelende kleinkinderen.” Waarop de man nogal droogjes reageert: „Oh, lijken ze soms op u?” ]]></description>
      <guid>https://nrc.nl/nieuws/2023/10/18/herfstvakantie-a4177596</guid>
      <pubDate>Wed, 18 Oct 2023 19:49:03 +00:00</pubDate>
    </item>
    <item>
      <title><![CDATA[Atelierbezoek]]></title>
      <description><![CDATA[Als steenbeeldhouwer heb ik een atelier aan een parkje waar regelmatig kinderen spelen. Enige tijd geleden kijkt een groepje naar binnen. Ik maak de schuifdeur open. Met name één jongetje is erg geïnteresseerd in mijn gereedschap, hoe ik dat gebruik en in de beelden die ik maak.Hij kijkt rond en stelt de nodige vragen. Als ze weer weggaan heeft hij nog een laatste vraag: „Meneer, maakt u ook nuttige dingen?” ]]></description>
      <guid>https://nrc.nl/nieuws/2023/10/17/atelierbezoek-a4177438</guid>
      <pubDate>Tue, 17 Oct 2023 19:49:03 +00:00</pubDate>
    </item>
    <item>
      <title><![CDATA[Klassieke Top ]]></title>
      <description><![CDATA[Op de autoradio hoor ik hoe demissionair minister Robbert Dijkgraaf de stemweek voor de Klassieke Top 400 opent. Wat is zijn favoriete klassieke muziekstuk, vragen ze. Ik zeg tegen mijzelf: „Zeg: een werk van Johann Sebastian Bach!”. Hij zegt: „Een werk van Johann Sebastian Bach”. „Welk werk?” Ik roep: „Zeg: een deel uit de Matthäus-Passion!” Hij zegt: „Een deel uit de Matthäus-Passion.” „Welk deel?” vragen ze hem tenslotte. Ik schreeuw tegen de autoradio: „Zeg: ‘Aus Liebe’!” En de heer Dijkgraaf antwoordt: „‘Aus Liebe’.” ]]></description>
      <guid>https://nrc.nl/nieuws/2023/10/16/klassieke-top-a4177330</guid>
      <pubDate>Mon, 16 Oct 2023 19:49:04 +00:00</pubDate>
    </item>
    <item>
      <title><![CDATA[Stagiair]]></title>
      <description><![CDATA[De stagiaire was supervriendelijk en aardig maar helaas begreep zij de stage-opdrachten niet. Extra uitleg en meer begeleiding mochten niet baten. In de vrijdagvergadering viel het moeilijke besluit: zij kon haar stage niet afmaken. Met lood in zijn schoenen vertelde haar stagebegeleider haar die middag het slechte nieuws en sloot af met de mededeling dat zij maandag niet hoefde terug te komen. Een uur later stak de stagiaire haar hoofd om de hoek van de deur, en riep vrolijk: „Tot dinsdag!” ]]></description>
      <guid>https://nrc.nl/nieuws/2023/10/14/stagiair-a4177191</guid>
      <pubDate>Sat, 14 Oct 2023 19:49:04 +00:00</pubDate>
    </item>
    <item>
      <title><![CDATA[Spelkring]]></title>
      <description><![CDATA[In het seniorencomplex in Amsterdam-Zuid gaat de bridgemiddag deze week niet door: vanwege de „Week van de eenzaamheid” is de zaal die onze spelkring daar tweemaal per maand huurt niet beschikbaar. In het woonlandschap voor 55-plussers in Groningen worden in deze zelfde week veel activiteiten georganiseerd vanwege de „Week van de ontmoeting”. Om geen slag te verliezen: er gaat niets boven Groningen! ]]></description>
      <guid>https://nrc.nl/nieuws/2023/10/13/spelkring-a4177058</guid>
      <pubDate>Fri, 13 Oct 2023 19:49:04 +00:00</pubDate>
    </item>
    <item>
      <title><![CDATA[Gezichtsherkenning]]></title>
      <description><![CDATA[Onze schoonzoon heeft vergeten zijn telefoon mee te nemen naar zijn werk. Niet erg, want het apparaat wordt ontgrendeld door gezichtsherkenning. Onze kleinzoon van net een jaar weet de telefoon van z'n vader in handen te krijgen en kijkt naar het scherm. Even later is het ding klaar voor gebruik. ]]></description>
      <guid>https://nrc.nl/nieuws/2023/10/12/gezichtsherkenning-a4176930</guid>
      <pubDate>Thu, 12 Oct 2023 19:49:05 +00:00</pubDate>
    </item>
    <item>
      <title><![CDATA[Voorspelling]]></title>
      <description><![CDATA[In de zomer van 1974 plukte ik als begin twintiger gedurende vier weken peren in een kibboets gelegen bij het noordelijke Sfad. Daarna volgde met de groep een week rondreis door Israël. Zo bezochten we onder meer Jeruzalem, de Dode Zee, Eilat, Masada, Ein Gedi, Yad Vashem. Toen we met de bus langs Gaza reden, zei onze gids dat dit gebied het grootste probleem van de staat Israël zou worden. Afgelopen weekeinde kwam zijn voorspelling na bijna 50 jaar uit. ]]></description>
      <guid>https://nrc.nl/nieuws/2023/10/11/voorspelling-a4176779</guid>
      <pubDate>Wed, 11 Oct 2023 19:49:05 +00:00</pubDate>
    </item>
    <item>
      <title><![CDATA[Flessenautomaat]]></title>
      <description><![CDATA[Vanochtend bracht ik de blikjes en flessen terug . Ik stop ze in het apparaat en een blikje komt terug. Zegt een uitermate correcte stem achter me, goed articulerend: „U moet het lipje naar binnen buigen, anders herkent de software de vorm niet.” Ik draai me om en daar staan twee zwervers met de nodige zakken met blikjes over de schouders. De een kijkt nog lijper dan de ander. Ze wensen me een prettige dag. En hoor ze nog zeggen: „De meeste mensen weten dit soort praktische dingen niet.” ]]></description>
      <guid>https://nrc.nl/nieuws/2023/10/10/flessenautomaat-a4176667</guid>
      <pubDate>Tue, 10 Oct 2023 19:49:05 +00:00</pubDate>
    </item>
    <item>
      <title><![CDATA[Nachtaapje]]></title>
      <description><![CDATA[De voorzijde van onze cabine in een wildpark in Zuid-Afrika is helemaal van glas om van het uitzicht te kunnen genieten. Instructie: voedselresten goed opruimen, om dieren ’s nachts op veilige afstand te houden. Doen we graag. ’s Ochtends bij het ontbijt buiten lijken ook wijzelf bezichtiging waard te zijn geweest: op het raam staan duidelijk twee handafdrukken van een ‘bush baby’. Schattig, denken wij, vannacht heeft een ‘nachapie’ bij ons naar binnen staan gluren. Ik sta op om de handjes van het glas te vegen. Pas dan blijkt dat ze aan de binnenkant zitten. ]]></description>
      <guid>https://nrc.nl/nieuws/2023/10/09/nachtaapje-a4176549</guid>
      <pubDate>Mon, 9 Oct 2023 19:49:05 +00:00</pubDate>
    </item>
  </channel>
</rss>
