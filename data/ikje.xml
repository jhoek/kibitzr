<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Logisch]]></title>
      <description><![CDATA[Met een paar leerlingen speel ik het basisschoolspel. Een jongen krijgt een pittige meerkeuzevraag: „Wie zwoer eerst trouw aan de Spaanse koning en leidde daarna de opstand tegen de Spanjaarden? Was dat: Erasmus, Willem van Oranje of Calvijn?” Direct antwoordt de leerling: „Willem van Oranje, natuurlijk.” Ik complimenteer hem met zijn goede antwoord  en de snelheid waarmee hij dat antwoord geeft. Hij zegt: „Nogal logisch. Calvijn is een YouTuber en Erasmus is het ziekenhuis hier vlakbij. Het moet dus wel Willem van Oranje zijn.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/20/logisch-a4162546</guid>
      <pubDate>Thu, 20 Apr 2023 06:43:34 +00:00</pubDate>
    </item>
    <item>
      <title><![CDATA[NU]]></title>
      <description><![CDATA[In de Oude Gieterij worden de ‘Hengelo Heroes’ geëerd met een indrukwekkende voorstelling. Gewone werknemers van Stork pikten het regime van de nazi’s niet meer en kwamen in 1943 in opstand met een nu bijna vergeten staking. Zo lang geleden, denk ik. Dan staan we allemaal op om in stilte bij het noemen van de namen de slachtoffers te gedenken. Voor mij lukt het een oude man niet om op te staan. Hij huilt. Vroeger en oorlog voelen nog nooit zo als nu. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/19/nu-a4162414</guid>
      <pubDate>Wed, 19 Apr 2023 06:43:35 +00:00</pubDate>
    </item>
    <item>
      <title><![CDATA[Alleen slapen]]></title>
      <description><![CDATA[Mijn partner en ik zijn ruim 29 jaar samen en deze week ging hij vier dagen van huis. Vannacht sliep hij weer thuis en tikte me midden in de nacht op mijn schouder: „Hallo, wie ben jij?” vroeg hij. Ik zei mijn naam en hij draaide zich om en sliep verder. Toen ik hem dit vanochtend vertelde, zei hij dat hij gewend was geraakt aan alleen slapen.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/18/alleen-slapen-a4162306</guid>
      <pubDate>Tue, 18 Apr 2023 06:43:35 +00:00</pubDate>
    </item>
    <item>
      <title><![CDATA[Laks]]></title>
      <description><![CDATA[Zestig  jaar geleden had ik op de middelbare school een wiskundeleraar. Aan het begin van het schooljaar inventariseerde hij altijd wie het jaar over moesten doen. Hij zei dan met barse stem: „Goedemorgen allemaal. Wie van jullie is recidivist?” Hij was zijn tijd ver vooruit. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/17/laks-a4162216</guid>
      <pubDate>Mon, 17 Apr 2023 06:43:35 +00:00</pubDate>
    </item>
    <item>
      <title><![CDATA[Reislustig]]></title>
      <description><![CDATA[Een wat oudere man uit ons reisgezelschap loopt zwaar benend met de gids vooraan als wij op weg zijn naar het topje van de vulkaan Etna. Wij horen hem opscheppen over de vele reizen die hij heeft gemaakt.  Op het hoogste punt aangekomen roept de man: „Dit lijkt in alles op de hel!”  De gids: „U bent ook overal geweest.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/15/reislustig-a4162158</guid>
      <pubDate>Sat, 15 Apr 2023 06:43:35 +00:00</pubDate>
    </item>
    <item>
      <title><![CDATA[Gin-Tonic]]></title>
      <description><![CDATA[De laatste weken is er veel publiciteit (en zorg) over het verdwijnen van bruine kroegen. In een donkerbruin café in Amsterdam complimenteer ik daarom de kastelein met haar prachtige zaak. Ze is zelf ook erg enthousiast over de sfeer en over het principe van een goed bruin café zonder poespas, gewoon zoals een bruine kroeg moet zijn. Ze vertrouwde me toe: „Vorige week bestelde iemand een alcoholvrije gin-tonic met komkommer. Die heb ik dus meteen de deur gewezen!” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/14/gin-tonic-a4162035</guid>
      <pubDate>Fri, 14 Apr 2023 06:43:35 +00:00</pubDate>
    </item>
    <item>
      <title><![CDATA[Bedankt]]></title>
      <description><![CDATA[In een naburig dorp vind ik een portemonnee met bankpasjes, een rijbewijs, wat andere kaarten en  100 euro cash geld erin. Thuis zie ik op een van de kaarten een telefoonnummer. De dame aan de lijn geeft mij het mobiele nummer van de persoon op het rijbewijs. Na telefonisch contact haalt hij de portemonnee bij mij thuis op. Met enige moeite hoor ik hem „bedankt” zeggen. Na een uur belt de man weer. Ik verwacht dat hij misschien wat explicieter bedankt. Maar nee. Hij vraagt: „Goedemiddag, hoe komt u eigenlijk aan mijn nummer?” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/13/bedankt-a4161919</guid>
      <pubDate>Thu, 13 Apr 2023 06:43:36 +00:00</pubDate>
    </item>
    <item>
      <title><![CDATA[Serene stilte]]></title>
      <description><![CDATA[Mijn ouders gingen nog steeds op hun knietjes voor het ochtendgebed. Het was een vaste formule waar niet aan was te tornen. Ik was ongeveer negen jaar toen ik vroeg of ik ook eens iets mocht bidden. Toen ik aan de beurt was las ik van het scheurkalenderbriefje een gedicht van Huub Oosterhuis. Ik verwachtte verwijt en berisping. Er viel een serene stilte. Een nieuw begin.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/12/serene-stilte-a4161793</guid>
      <pubDate>Wed, 12 Apr 2023 06:43:36 +00:00</pubDate>
    </item>
    <item>
      <title><![CDATA[Stil]]></title>
      <description><![CDATA[Met mijn 91-jarige moeder maak ik een autoritje door de bollen. Ze is herstellende van twee keer griep en twee valpartijen, en broos. „Ik heb een nieuwtje, mam”, zeg ik. „Ik ga komend jaar, een jaar voor mijn AOW-datum, met pensioen.” Het blijft stil naast me, het blijft lang stil. Ze heeft duidelijk moeite om dit nieuws te verteren. „Wat voel ik me nu oud”, zegt ze dan, „met een gepensioneerd kind.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/11/stil-a4161704</guid>
      <pubDate>Tue, 11 Apr 2023 06:43:36 +00:00</pubDate>
    </item>
    <item>
      <title><![CDATA[Hetzelfde]]></title>
      <description><![CDATA[Ik werk in de keuken van een pannenkoekenrestaurant en breng het eten naar de gasten. Er zitten twee mensen aan de tafel en ik heb twee pannenkoeken. Ik zet het ene gerecht neer bij de vrouw. Waarop de man  lacherig zegt: „Ja, dan moet die andere voor mij zijn, hè?” Ik lach vriendelijk naar de man, maar ik heb die opmerking al honderden keren gehoord. Een paar minuten later moet ik naar een andere tafel waar precies hetzelfde gebeurt. Ook hier lach ik vriendelijk en denk: het is ook altijd hetzelfde. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/08/hetzelfde-a4161629</guid>
      <pubDate>Sat, 8 Apr 2023 06:43:36 +00:00</pubDate>
    </item>
  </channel>
</rss>
