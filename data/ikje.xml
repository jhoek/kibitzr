<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Gelijk]]></title>
      <description><![CDATA[Na een hoog oplopende discussie met mijn bazige buurvrouw krijg ik een mailtje van haar: „Sorry, dat ik kwaad werd. Maar ik had wel gelijk.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/12/01/gelijk-a4150046</guid>
      <pubDate>Thu, 1 Dec 2022 00:00:00 +00:00</pubDate>
    </item>
    <item>
      <title><![CDATA[Laatste geld]]></title>
      <description><![CDATA[Twee jongetjes van een jaar of acht en een wat jonger meisje bellen aan. Ze   vragen of ik een heitje voor een karweitje heb. Er ligt nog wat karton voor de papierbak dat ze wel weg kunnen brengen. Ik sprokkel 1,50  euro voor de deal bij elkaar en zeg erbij dat het mijn laatste geld is. Vrolijk gaan ze op pad, alleen het meisje komt nog even terug en vraagt bezorgd:  „Heeft u nu helemaal geen geld meer?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/30/laatste-geld-a4149873</guid>
      <pubDate>Wed, 30 Nov 2022 00:00:00 +00:00</pubDate>
    </item>
    <item>
      <title><![CDATA[Knapper]]></title>
      <description><![CDATA[Twee gepensioneerde collega’s helpen onze school in verband met het lerarentekort uit de brand. De leerlingen hebben soms moeite met het verouderde taalgebruik van een van de pensionado’s. Zo noemde hij een leerling een ‘bolleboos’      en toen een leerling te laat in de les kwam, omdat hij stond te zoenen, vroeg de collega  de jongen naar zijn  ‘rendez-vous’. En dat ‘knap’ twee betekenissen heeft, bleek weer  toen de docent  bij de wiskundeles tegen een meisje zei dat ze knapper  was dan haar zus.  „Meneer, dat wil ik helemaal niet van u weten!” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/29/knapper-a4149731</guid>
      <pubDate>Tue, 29 Nov 2022 00:00:00 +00:00</pubDate>
    </item>
    <item>
      <title><![CDATA[Luisteren]]></title>
      <description><![CDATA[Vol verwachting keek zij mij aan. Een klein meisje met vlechtjes. „In jouw tuin woont een egel? Mag ik hem zien?” „Dat lukt niet”, zei ik, „de egel houdt een winterslaap.” Het meisje keek  teleurgesteld. „De hele winter lang?” Ik had het gevoel tekort te schieten: „Weet je wat, als je heel stil bent, kun je hem misschien horen snurken.” Het meisje sloot haar ogen om goed  te kunnen horen. Toen zij  haar ogen weer opende, glansde  haar gezicht. „Ik hoorde hem ademhalen”, zei ze fluisterend. „Je kunt het horen, wanneer je héél goed luistert.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/28/luisteren-a4149617</guid>
      <pubDate>Mon, 28 Nov 2022 00:00:00 +00:00</pubDate>
    </item>
    <item>
      <title><![CDATA[Oude telefoons]]></title>
      <description><![CDATA[De dame op leeftijd naast mij in de Sprinter spreekt een haar onbekende oudere man aan: „Mag ik iets aardigs tegen u zeggen? U zou een geweldig schildersmodel zijn.” De rest van de reis volgt  een gesprek over de schoonheid van ouder worden. Vlak voordat de trein aankomt op Amsterdam CS wisselen ze   nummers uit op oude telefoons. Vergis ik me of hangt er een beetje lente in de lucht op deze novemberdag? Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/26/oude-telefoons-a4149531</guid>
      <pubDate>Sat, 26 Nov 2022 00:00:00 +00:00</pubDate>
    </item>
    <item>
      <title><![CDATA[Les]]></title>
      <description><![CDATA[Na de koffiepauze blijft een handvol leraren die even geen les hoeven te geven achter in de lerarenkamer. De dagelijkse frustraties over het gebrek aan motivatie en de toename van onbehoorlijk gedrag bij de leerlingen in het postcoronatijdperk worden gedeeld. We slurpen wat slappe koffie en zuchten eens diep. Dan  staat er een  leerling met een bezorgd zoekende blik in de deuropening. „Is Els hier misschien,” vraagt hij. Dan ontspant zijn gezicht als hij vindt wie hij zoekt en spreekt vermanend: „Maar mevrouw, we hebben les!” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/25/les-a4149413</guid>
      <pubDate>Fri, 25 Nov 2022 00:00:00 +00:00</pubDate>
    </item>
    <item>
      <title><![CDATA[Spaaractie]]></title>
      <description><![CDATA[Sinds een half jaar werk ik (18) achter de kassa bij de Albert Heijn. Om de paar weken is er weer een nieuwe spaaractie en op dit moment delen we oranje ‘patches’ uit vanwege het WK voetbal. Na het afrekenen vraag ik dus netjes aan een klant of hij misschien interesse heeft. Zijn antwoord: „Doe maar, dat vindt mijn zoontje wel leuk. Die houdt zich nog niet zo bezig met mensenrechten.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/24/spaaractie-a4149273</guid>
      <pubDate>Thu, 24 Nov 2022 00:00:00 +00:00</pubDate>
    </item>
    <item>
      <title><![CDATA[Verrast]]></title>
      <description><![CDATA[Voor mijn werk  begeleid ik oudere mensen met het syndroom van Down. We hadden met ons vieren veel plezier in  een spel toen er onbekenden binnenkwamen in de huiskamer. Ze vroegen in de lucht, zonder iemand aan te kijken: „Is hier ook iemand van de leiding in de buurt?” Terwijl ik om me heen keek of er iemand van de leiding in de buurt was, realiseerde ik me dat  ík  iemand van de leiding was. Enkele seconden te laat veerde ik op en vroeg geïnteresseerd waarmee ik hen kon helpen. De onbekenden keken me verrast aan.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/23/verrast-a4149095</guid>
      <pubDate>Wed, 23 Nov 2022 00:00:00 +00:00</pubDate>
    </item>
    <item>
      <title><![CDATA[Overbodig]]></title>
      <description><![CDATA[Na herhaaldelijke mailtjes van de opticien toch maar langsgegaan voor een periodieke oogkeuring. Met lichte tegenzin, want is dat niet wat overbodig? Ik neem plaats achter de oogmeter en de opticien begint: „Lees maar voor.” Ik zeg vol zelfvertrouwen: „Veertien, zes, elf.” De opticien kijkt me verbijsterd aan: „Mevrouw, dit zijn letters...” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/22/overbodig-a4148973</guid>
      <pubDate>Tue, 22 Nov 2022 00:00:00 +00:00</pubDate>
    </item>
    <item>
      <title><![CDATA[Ontzag]]></title>
      <description><![CDATA[Het levenseinde is nu echt in zicht voor mijn oma (86). De familie is bij elkaar gekomen  om haar uitgeleide te doen. Stilletjes kijken we rond het sterfbed toe hoe ze steeds dieper wegzinkt. Dan opent ze haar ogen en richt haar blik op het Christusbeeld aan de muur. Langzaam richt ze zich op, starend naar het beeld. Wij kijken vol ontzag toe. Plotseling zwaait ze haar benen over de rand van het bed, steekt haar voeten in haar pantoffels en stiefelt naar de badkamer. „Ik moet plassen”, bromt ze. Verbluft kijken wij haar na. Ze blijft nog even bij ons. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/11/21/ontzag-a4148844</guid>
      <pubDate>Mon, 21 Nov 2022 00:00:00 +00:00</pubDate>
    </item>
  </channel>
</rss>
