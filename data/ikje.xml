<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Andijviestamppot
	]]></title>
      <description><![CDATA[Onze oma, een kwieke 84-jarige vrouw uit een klein dorpje, schuift sinds het overlijden van onze opa 10 jaar geleden steevast een aantal dagen per week bij ons aan om te eten. Vanavond heeft zij gekookt: andijviestamppot met rookworst. Terwijl ze het eten op tafel zet, zegt ze tegen mijn broer die bewust minder vlees probeert te eten: „Omdat jij niet van vlees houdt, heb ik een hele, hele magere worst gekocht”. ]]></description>
      <guid>https://nrc.nl/nieuws/2024/11/09/andijviestamppot-a4872459</guid>
      <pubDate>Sat, 9 Nov 2024 06:44:55 +00:00</pubDate>
    </item>
    <item>
      <title><![CDATA[
		Makkie
	]]></title>
      <description><![CDATA[Onze vierjarige zoon, die al met pubermoeheid praat, is dol op sushi. Misschien heb je hieruit al begrepen dat we hipster-expats zijn en dat Nederlands niet onze moedertaal is. Laatst wilde hij na school een puzzel maken. „Het is een moeilijke puzzel,” zei ik, „misschien lukt het niet voor het slapengaan.” Hij antwoordde: „I can, this puzzel is ‘makkie’.” Ik: „Maki? Zoals zalm maki?” Hij rolde met zijn ogen. „No ‘makkie’, it’s Dutch.” Ik op Google Translate: „Oh, ‘makkie’ Dat betekent ‘piece of cake.’” Hij zuchten: „Nee, dat klopt niet, het heeft niets met eten te maken.” ]]></description>
      <guid>https://nrc.nl/nieuws/2024/11/08/makkie-a4872281</guid>
      <pubDate>Fri, 8 Nov 2024 06:44:55 +00:00</pubDate>
    </item>
    <item>
      <title><![CDATA[
		Verloren avond
	]]></title>
      <description><![CDATA[Na jaren heropent de favoriete kroeg van onze kinderen. Onze zoon, nu student, komt er speciaal een weekend voor naar huis. De rij is mega. Nadat hij bij de portier de wachttijd heeft gecheckt, wordt hij aangesproken door een groepje meisjes: „Meneer, weet u hoe lang het nog duurt?” Ontgoocheld keert hij terug naar zijn vrienden. Ze zijn het snel eens: dit wordt ’m niet. ]]></description>
      <guid>https://nrc.nl/nieuws/2024/11/07/verloren-avond-a4872128</guid>
      <pubDate>Thu, 7 Nov 2024 06:44:55 +00:00</pubDate>
    </item>
    <item>
      <title><![CDATA[
		Gat in de markt
	]]></title>
      <description><![CDATA[„Waarom kijk je niet eens rond bij een seksshop?” De verbazing moet van mijn gezicht af te lezen zijn. „Je zoekt toch oefenmodellen? Onderkanten zeg maar?” Ik knik wat gegeneerd. Haar suggestie blijkt een gouden en voordelige vondst. In de seksshop heb ik een blote bips met openingen voor het luttele bedrag van €140,-. Hij wordt omschreven als de perfecte metgezel, voor dagelijks gebruik, levensechte realistische billen met reinigingsmiddel en een opbergtas. Ideaal voor mijn studenten om met zetpillen en klysma’s te oefenen. Een gat in de markt! ]]></description>
      <guid>https://nrc.nl/nieuws/2024/11/06/gat-in-de-markt-a4871903</guid>
      <pubDate>Wed, 6 Nov 2024 06:44:56 +00:00</pubDate>
    </item>
    <item>
      <title><![CDATA[
		‘Stop-Politie’
	]]></title>
      <description><![CDATA[Onze zoon heeft, na zijn werk in het voormalig Britse protectoraat Brunei, zijn Volkswagen meegenomen naar Nederland. Op een dag, terwijl zijn vrouw reed, was hij rustig op de bijrijdersstoel bezig met zijn smartphone, toen plotseling de tekst: ‘Stop-Politie’ aanfloepte op de achterruit van de politieauto, die hen zojuist had ingehaald. Zoon en agent stapten uit hun auto waarop de diender hem vermanend toesprak: „Mijnheer, ik heb zojuist geconstateerd dat u zat te telefoneren.” Het antwoord luidde: „Dat is juist maar, zoals u ziet, zit mijn vrouw aan het stuur.” ]]></description>
      <guid>https://nrc.nl/nieuws/2024/11/05/stop-politie-a4871774</guid>
      <pubDate>Tue, 5 Nov 2024 06:44:56 +00:00</pubDate>
    </item>
    <item>
      <title><![CDATA[
		Leesvaardigheid
	]]></title>
      <description><![CDATA[Na een bezoek aan een heerlijke, Zeeuwse strandtent loop ik samen met mijn goede vriend (taaldocent, net als ik) terug naar de parkeerplaats. Daar staat een meisje leunend tegen haar fiets in de zon te lezen in een heel dik boek. „Kijk,” zegt mijn vriend, „dat zien we graag. Zo komt het vanzelf wel goed met de leesvaardigheid van de Nederlandse jeugd. Bravo!” Ze hoort hem, kijkt op, en zegt: „Bitte?” ]]></description>
      <guid>https://nrc.nl/nieuws/2024/11/04/leesvaardigheid-a4871656</guid>
      <pubDate>Mon, 4 Nov 2024 06:44:56 +00:00</pubDate>
    </item>
    <item>
      <title><![CDATA[
		Halloween
	]]></title>
      <description><![CDATA[Hoewel we niet weten of onze straat aan Halloween doet, hebben we toch snoep in huis gehaald. Om half zeven wordt er gebeld. Een stuk of vijf kleine kinderen voor de deur, allemaal ‘angstaanjagend’ uitgedost. Eentje heeft een echt, klassiek spookjespak aan. Een wit laken met zwarte, huiloogjes. Een half uur later wordt er opnieuw gebeld. Tussen het groepje staat weer het spookjespak. Is dit nu dezelfde? Als ik vraag of hij hier niet eerder is geweest, antwoordt het spookje bedremmeld: „Nee meneer, Dat was mijn broer. We hebben maar één pak.” ]]></description>
      <guid>https://nrc.nl/nieuws/2024/11/02/halloween-a4871559</guid>
      <pubDate>Sat, 2 Nov 2024 06:44:57 +00:00</pubDate>
    </item>
    <item>
      <title><![CDATA[
		Naar wens
	]]></title>
      <description><![CDATA[Mijn vrouw is opgenomen in het ziekenhuis. Ik ben op bezoek en een andere patiënt mag naar huis. Deze dame wordt in haar jas geholpen door een jonge verpleegster. „Was alles naar wens mevrouw?”, vraagt de verpleegster, ze schrikt zichtbaar en zegt met een rood hoofd: „Ik werk ook in de horeca en daar zeg je dat.” ]]></description>
      <guid>https://nrc.nl/nieuws/2024/11/01/naar-wens-a4871426</guid>
      <pubDate>Fri, 1 Nov 2024 06:44:57 +00:00</pubDate>
    </item>
    <item>
      <title><![CDATA[
		Weemoed
	]]></title>
      <description><![CDATA[We zijn op vakantie. Mijn man, onze twee kinderen en ik. De kinderen slapen samen op één kamer. Op een avond slapen de kinderen nog steeds niet. De oudste vindt het genoeg geweest, wil graag slapen en klaagt over z’n zusje dat hem wakker houdt. „Kom maar even bij ons liggen” zeggen mijn man en ik tegen de oudste. Dat laat hij zich geen twee keer zeggen. Hij wurmt zich tussen ons in en zegt met lichte weemoed: „Wat was het leven vroeger fijn hè, toen we nog met z’n drieën waren.” Ze schelen slechts twintig maanden. ]]></description>
      <guid>https://nrc.nl/nieuws/2024/10/31/weemoed-a4871255</guid>
      <pubDate>Thu, 31 Oct 2024 06:44:57 +00:00</pubDate>
    </item>
    <item>
      <title><![CDATA[
		Terugkeer
	]]></title>
      <description><![CDATA[Ik ga een bekend New Yorks restaurant binnen, waar ik tien jaar eerder voor het laatst ben geweest. „Welcome back! How are you?”, begroet de dame bij de deur mij stralend, met nog meer enthousiasme dan gewoon is in New York. Ik ben verrast, en ook wel vereerd, dat ze ze zich mij nog herinnert. Even later aan tafel nogmaals een warm welkom, op deze bijzondere eerste avond na een grondige verbouwing. ]]></description>
      <guid>https://nrc.nl/nieuws/2024/10/30/terugkeer-a4871081</guid>
      <pubDate>Wed, 30 Oct 2024 06:44:57 +00:00</pubDate>
    </item>
  </channel>
</rss>
