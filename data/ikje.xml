<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Zinloos]]></title>
      <description><![CDATA[Een vriendin is advocaat en verdedigt een jongen die is opgepakt voor een winkeldiefstal. Er zijn bij hem ook drugs gevonden en in beslag genomen. Hij vraagt zijn advocaat wat hij moet zeggen als de politie wil weten van wie die zijn. Ontkennen is zinloos, hij had ze immers zelf bij zich. Dus raadt zijn advocaat hem aan: „Zeg maar gewoon: die zijn van mij.” Als de rechercheur inderdaad wil weten van wie de bij hem aangetroffen drugs zijn, antwoordt de jongen: „Die zijn van m’n advocaat.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/06/zinloos-a4158677</guid>
      <pubDate>Mon, 6 Mar 2023 06:45:16 +00:00</pubDate>
    </item>
    <item>
      <title><![CDATA[Kletspot]]></title>
      <description><![CDATA[We zitten aan het ontbijt en pakken een kaartje uit de kletspot die op tafel staat. Dat doen we soms. De vraag waar we over mogen kletsen, is: „Noem drie woorden die jou omschrijven.” We doen een rondje. Als ik aan de beurt ben, omschrijf ik mezelf als lief, serieus en eerlijk, waarop Meike (7) vraagt: „Waarom eigenlijk niet zorgzaam?” Een hele mooie, denk ik en ik vraag haar wat zorgzaam eigenlijk is. „Nou, dat je je altijd zorgen om ons maakt.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/04/kletspot-a4158602</guid>
      <pubDate>Sat, 4 Mar 2023 06:45:16 +00:00</pubDate>
    </item>
    <item>
      <title><![CDATA[Spuitjes]]></title>
      <description><![CDATA[Na maanden twijfelen maak ik (45)  een afspraak bij een botoxkliniek.  „Alleen mijn voorhoofd een beetje, het moet niet opvallen”, zeg ik tegen de arts, die lijkt op Ken uit Barbies dreamhouse. „Maakt u zich geen zorgen mevrouw, wij gaan voor de natuurlijke look.” Hij tekent de prikpunten af en zet wat spuitjes. „Na twee weken is het eindresultaat zichtbaar”, zegt Ken. Hij krijgt gelijk want na een paar weken word ik aangesproken door een bezorgde collega. „Sorry dat ik het zeg, maar je ziet er zo slecht uit de laatste tijd, gaat alles wel goed?” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/03/spuitjes-a4158490</guid>
      <pubDate>Fri, 3 Mar 2023 06:45:16 +00:00</pubDate>
    </item>
    <item>
      <title><![CDATA[Tering]]></title>
      <description><![CDATA[Kort geleden kwamen ons op straat twee jonge vrouwen tegemoet die met elkaar in gesprek waren en duidelijk veel plezier hadden. Het is altijd inspirerend om jonge mensen tegen te komen die het leven van de lichte kant bezien.  Toen we elkaar passeerden, bleek dat ze inderdaad een komisch verhaal gedeeld hadden. Wij hoorden  het ene meisje zeggen: „Fucking grappig.” De ander: „Tering leuk.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/02/tering-a4158400</guid>
      <pubDate>Thu, 2 Mar 2023 06:45:17 +00:00</pubDate>
    </item>
    <item>
      <title><![CDATA[Connected]]></title>
      <description><![CDATA[Ik zit in de trein op weg naar Den Haag Centraal. Om mij heen zitten alleen maar mensen op hun telefoon, de meesten met oortjes in. Slechts een enkeling kijkt uit het raam of leest een boek. De trein stopt bij Den Haag HS. Ik kijk rechts uit het raam en zie op de gevel van het hoofdkantoor van T-Mobile in beangstigend grote letters: „WE WON’T STOP UNTIL EVERYONE IS CONNECTED.” Ik denk aan de enkeling en ik denk aan mezelf. Wat als wij niet connected willen zijn? Wat gaat T-Mobile dan met ons doen? Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/01/connected-a4158290</guid>
      <pubDate>Wed, 1 Mar 2023 06:45:17 +00:00</pubDate>
    </item>
    <item>
      <title><![CDATA[Ervaren]]></title>
      <description><![CDATA[Lachend en schreeuwend rennen twintig schoolkinderen achter elkaar aan door de bibliotheek, een boekenchaos achterlatend. Ik wijs een bibliotheekmedewerker op de poster met huisregels: „Praat gerust met elkaar maar veroorzaak geen overlast.” „U ervaart dit als overlast”, constateert de medewerker. Aan haar ogen zie ik dat ze mij een zeikerd vindt. Dan zegt zij: „De bibliotheek is veranderd. Het is niet meer de stille plek van vroeger, het is nu de huiskamer waar mensen elkaar ontmoeten.” Weer wat geleerd in de bibliotheek.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/28/ervaren-a4158205</guid>
      <pubDate>Tue, 28 Feb 2023 06:45:17 +00:00</pubDate>
    </item>
    <item>
      <title><![CDATA[Moeite]]></title>
      <description><![CDATA[Nadat mijn vriendin mij verliet, was ik daar  redelijk snel overheen. Mijn iPhone heeft er meer moeite mee.  Iedere keer als ik een ‘r’ intik verschijnt direct haar naam. De telefoon heeft het verdriet nog niet verwerkt. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/27/moeite-a4158127</guid>
      <pubDate>Mon, 27 Feb 2023 06:45:18 +00:00</pubDate>
    </item>
    <item>
      <title><![CDATA[Rossige man]]></title>
      <description><![CDATA[Ik heb een afspraak met de stadsdichter. Als ik het restaurant betreed zit hij al in een geanimeerd gesprek met een dame aan een belendend tafeltje. Ze had hem aangetikt en gevraagd of hij  niet de stadsdichter was. Tegen mij: „En wat doe jij?” Ik antwoord: „Ik speel de burgemeester hier.” De dame: „Heb ik weer. Laatst kom ik een wat rossige man tegen en ik zeg tegen hem dat hij me zo bekend voorkomt. Waarop hij antwoordt dat dat niet helemaal uitgesloten was. Bleek het de koning.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/25/rossige-man-a4158067</guid>
      <pubDate>Sat, 25 Feb 2023 06:45:18 +00:00</pubDate>
    </item>
    <item>
      <title><![CDATA[Voorstelrondje]]></title>
      <description><![CDATA[Op een middag georganiseerd door een prominent consultancybureau worden de deelnemers uitgenodigd om mee te doen aan een opdracht. De aftrap is het welbekende voorstelrondje. Ik kijk de zaal rond en ben benieuwd wie de andere deelnemers zijn. De eerste spreker zet direct de toon: „Ik ben CEO van...” Hij wordt gevolgd door CFO’s en COO’s. En dan ben ik aan de beurt. „Ik ben E L S van ...” Niemand vraagt waar die afkorting voor staat. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/24/voorstelrondje-a4157935</guid>
      <pubDate>Fri, 24 Feb 2023 06:45:18 +00:00</pubDate>
    </item>
    <item>
      <title><![CDATA[Insluitwaardig]]></title>
      <description><![CDATA[Als huisarts doe ik regelmatig bereikbaarheidsdienst voor de politie in de regio. Bij insluiting van verdachten als ze bijvoorbeeld onder invloed zijn, kom ik naar het bureau voor een beoordeling op ‘insluitwaardigheid’. Midden in de nacht kom ik bij een man die behoorlijk ver weg is. Ik maak hem wakker en stel een aantal standaardvragen over hoe hij zich voelt, of hij medicatie gebruikt etcetera. Op de derde vraag reageert hij met: „Ik beroep me op mijn zwijgrecht.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/02/23/insluitwaardig-a4157835</guid>
      <pubDate>Thu, 23 Feb 2023 06:45:19 +00:00</pubDate>
    </item>
  </channel>
</rss>
