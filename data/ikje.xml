<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Adoptie]]></title>
      <description><![CDATA[Een gesprek tussen een moeder en haar dochter van 7. Dochter: „Ga jij ons weggeven voor adoptie?” Moeder (verbaasd): „Nee.” Dochter: „Waarom niet?” Moeder: „Omdat we van jullie houden en omdat we het leuk vinden jullie op te voeden.” Dochter: „Maar waarom doen sommige moeders dit dan?” Moeder: „Geen moeder doet dit graag, maar ze doen dit meestal omdat ze geen geld hebben.” Dochter: „Mama, als jouw geld op is dan heb ik nog wel wat in mijn spaarpot.” ]]></description>
      <guid>https://nrc.nl/nieuws/2025/07/11/adoptie-a4899962</guid>
      <pubDate>Fri, 11 Jul 2025 06:49:44 +0000</pubDate>
    </item>
    <item>
      <title><![CDATA[Behouden vaart]]></title>
      <description><![CDATA[Meer bijgelovige hotelketens en ook vliegmaatschappijen mijden het nummer 13. Geen dertiende etage, geen stoelnummer dertien. Niets van dat al bij de rederij die me naar Engeland brengt. En dat niet alleen: als ik voor afvaart neerplof in de bar, speelt over de speakers keihard ‘My Heart Will Go On’ van Celine Dion. ]]></description>
      <guid>https://nrc.nl/nieuws/2025/07/10/behouden-vaart-a4899853</guid>
      <pubDate>Thu, 10 Jul 2025 06:49:44 +0000</pubDate>
    </item>
    <item>
      <title><![CDATA[Roeping]]></title>
      <description><![CDATA[In de entree van de kathedraal van Troyes viel mijn oog op een bordje met de volgende mededeling: „Het is mogelijk dat u bij het betreden van deze kathedraal geroepen wordt door God. Het is echter niet waarschijnlijk dat Hij contact met u zal zoeken per telefoon. Dus, bedankt voor het uitzetten van uw mobiele telefoon.” Ik deed wat er gevraagd werd. En ineens klonk de stilte als antwoord. ]]></description>
      <guid>https://nrc.nl/nieuws/2025/07/09/roeping-a4899709</guid>
      <pubDate>Wed, 9 Jul 2025 06:49:44 +0000</pubDate>
    </item>
    <item>
      <title><![CDATA[Controle]]></title>
      <description><![CDATA[Het is tijd voor mijn jaarlijkse bezoek aan het ziekenhuis om mijn hart, met lekkende kleppen en ritmestoornis, te controleren. De cardioloog is niet ontevreden met de resultaten en stelt voor de controle voorlopig te stoppen. Ik vraag wanneer ik hem dan weer zie. Waarop de arts opgewekt reageert: „Als u het benauwd krijgt.” ]]></description>
      <guid>https://nrc.nl/nieuws/2025/07/08/controle-a4899598</guid>
      <pubDate>Tue, 8 Jul 2025 06:49:45 +0000</pubDate>
    </item>
    <item>
      <title><![CDATA[Casemanager]]></title>
      <description><![CDATA[De casemanager kijkt bedrukt naar de dochter, terwijl ze beiden staren naar de verdwijnende rug van de boze, onwillige, dementerende moeder. „Ze is zeker erg veranderd, hè?” vraagt ze aan de dochter. Waarop de dochter, ook enigszins bedrukt, antwoordt: „Was dat maar zo.” ]]></description>
      <guid>https://nrc.nl/nieuws/2025/07/07/casemanager-a4899515</guid>
      <pubDate>Mon, 7 Jul 2025 06:49:45 +0000</pubDate>
    </item>
    <item>
      <title><![CDATA[Duurzaam]]></title>
      <description><![CDATA[Het gesprek met een jonge kandidate voor een functie in het ziekenhuis verloopt naar ieders tevredenheid. Na de vragen van de commissie heeft de sollicitant een vraag aan ons of er een ‘green team’ in ons ziekenhuis bestaat. Enthousiast vertelt zij hieraan graag mee te werken in het streven naar een energiezuinige en milieuvriendelijke aanpak in de zorg. Op onze laatste vraag of zij op de startdatum van de vacature kan beginnen moet zij echter ontkennend antwoorden. Zij gaat eerst met vrienden een maand op Bali rondreizen. ]]></description>
      <guid>https://nrc.nl/nieuws/2025/07/05/duurzaam-a4899413</guid>
      <pubDate>Sat, 5 Jul 2025 06:49:45 +0000</pubDate>
    </item>
    <item>
      <title><![CDATA[De kip of het ei]]></title>
      <description><![CDATA[Twee maanden geleden was ik in Luxemburg met mijn vriendin. Ik wist niet dat mensen in Luxemburg Frans praten. Dan ging ik naar de supermarkt om kip te kopen. Dan vroeg ik aan een medewerker in het Nederlands: „Waar kan ik de kip vinden.” Hij snapt niks van mij. Ik keek naar mijn vriendin maar zij lachte en zei niks. Toen vroeg ik nog een keer maar hij snapte niks van mij. Toen vond ik de eieren. Ik liet het hem zien en vroeg hem: „Ik wil zijn mama.” ]]></description>
      <guid>https://nrc.nl/nieuws/2025/07/04/de-kip-of-het-ei-a4899263</guid>
      <pubDate>Fri, 4 Jul 2025 06:49:45 +0000</pubDate>
    </item>
    <item>
      <title><![CDATA[Heroperatie]]></title>
      <description><![CDATA[Bij mijn bloemenman op de markt plaatste ik ooit een heupprothese; dat ging niet goed – de steel groeide niet vast. Elke zaterdag zag ik hem mankend in zijn kraam rondlopen. Uiteindelijk volgde een heroperatie, uitgevoerd door een collega, die gelukkig wél slaagde. Toen ik hem na zijn herstel weer op de markt zag, voelde ik me bezwaard. Hij kwam meteen op me af en gaf me een mooi boeket. „Maar waarom?”, vroeg ik, verwijzend naar de mislukte operatie. Hij haalde zijn schouders op. „Ach, bij mij zit er ook wel eens een verlept bosje tussen.” ]]></description>
      <guid>https://nrc.nl/nieuws/2025/07/03/heroperatie-a4899135</guid>
      <pubDate>Thu, 3 Jul 2025 06:49:46 +0000</pubDate>
    </item>
    <item>
      <title><![CDATA[Gaza]]></title>
      <description><![CDATA[Voor de verjaardagen van mijn kleinkinderen doe ik elk jaar een donatie aan Stichting Jarige Job. Een feestje voor een ander kind, dat idee. Dit jaar wordt Tess zeven, en mag ze voor het eerst meebeslissen naar welk goed doel het geld gaat. „Kinderen met kanker”, zegt ze resoluut. Omdat ze de oorlog in Gaza op het Jeugdjournaal volgt en zich zorgen maakt over de kinderen daar, stel ik dat als alternatief voor. Ze kijkt me aan: „Nee oma, daar komen toch bijna geen hulpgoederen meer binnen.” ]]></description>
      <guid>https://nrc.nl/nieuws/2025/07/02/gaza-a4898979</guid>
      <pubDate>Wed, 2 Jul 2025 06:49:46 +0000</pubDate>
    </item>
    <item>
      <title><![CDATA[Karweitje]]></title>
      <description><![CDATA[Twee leuke jochies van een jaar of tien die wat willen bijverdienen vragen of ik nog een karweitje voor ze heb. Ik vraag de mannen of de één het grasveld bladervrij wil maken en de ander de oprit naar de garage. Gelet op de nogal knullige wijze waarop ze vervolgens het project aanpakken en uitvoeren, vraag ik of ze dit thuis ook wel eens moeten doen. Waarop de meest mondige mij antwoordt: „Meneer, bij ons zijn de tuinmannen net geweest.” ]]></description>
      <guid>https://nrc.nl/nieuws/2025/07/01/karweitje-a4898844</guid>
      <pubDate>Tue, 1 Jul 2025 06:49:46 +0000</pubDate>
    </item>
  </channel>
</rss>
