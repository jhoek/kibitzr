<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Sociale media]]></title>
      <description><![CDATA[Ik praat met mijn kinderen tijdens het eten over een politieserie waar mijn dochter (13) graag naar kijkt. „Het zijn wel allemaal heel mooie mensen”, valt haar op. Ik grijp dit moment aan voor een pedagogisch praatje over dat mensen er in series en op sociale media altijd mooier uitzien dan in het echte leven. Ze valt me meteen in de rede: „Dat weten we toch, we zien jou elke dag.” ]]></description>
      <guid>https://nrc.nl/nieuws/2024/01/24/sociale-media-a4187880</guid>
      <pubDate>Wed, 24 Jan 2024 06:43:36 +00:00</pubDate>
    </item>
    <item>
      <title><![CDATA[Hulplijnen]]></title>
      <description><![CDATA[Een vriend van 90 rijdt op de achterbank met ons twee mee naar een feest. Vanaf die plek vertelt hij geanimeerd over alledaagse dingen. Het gaat alle kanten op; heden, verleden, meningen en standpunten over actuele politiek en oorlogen wisselen elkaar in hoog tempo af. Al redenerend kijkt hij tijdens het inparkeren tussen de voorstoelen door naar het grote scherm op het dashboard, waar de verticale en horizontale hulplijnen mij naar achteren loodsen. Hij onderbreekt zijn verhaal en vraagt terloops: „Is er tennis op televisie?” ]]></description>
      <guid>https://nrc.nl/nieuws/2024/01/23/hulplijnen-a4187730</guid>
      <pubDate>Tue, 23 Jan 2024 06:43:37 +00:00</pubDate>
    </item>
    <item>
      <title><![CDATA[Tweeling ]]></title>
      <description><![CDATA[De driejarige tweelingzusjes Suzanne en Louise zitten achterin de auto te keuvelen. Ineens hoor ik Louise uit het niets zeggen: „Ik wil geen vis meer eten.” Bezorgd informeer ik of er klachten zijn over de kwaliteit van het eten, maar het zit veel dieper: „Dat is zo zielig. Dan zegt een mamavis: waar is mijn lieve kindje nou gebleven?”. Louise is nogal gevoelig. Haar zus flapt er binnen twee seconden een oplossing uit: „Dan eet je de mamavis toch ook gewoon op.” Suzanne is nogal praktisch. ]]></description>
      <guid>https://nrc.nl/nieuws/2024/01/22/tweeling-a4187625</guid>
      <pubDate>Mon, 22 Jan 2024 06:43:37 +00:00</pubDate>
    </item>
    <item>
      <title><![CDATA[Bananen]]></title>
      <description><![CDATA[Ik ben strafrechter en vandaag had ik zitting. Een advocaat kwam de zaal in om 12 uur voor de behandeling van zijn zaak. Hij had een tasje in zijn hand en zei: „Ik heb bananen meegenomen voor u en de griffier. Ik dacht het is lunchtijd en u zult wel honger hebben.” Ik: „U dacht, dus ik geef maar wat bananen?” Advocaat: „Ja, ik heb een onderzoek gelezen waaruit blijkt dat rechters die honger hebben strenger straffen. Vandaar.” ]]></description>
      <guid>https://nrc.nl/nieuws/2024/01/20/bananen-a4187562</guid>
      <pubDate>Sat, 20 Jan 2024 06:43:37 +00:00</pubDate>
    </item>
    <item>
      <title><![CDATA[Toetsweek]]></title>
      <description><![CDATA[Mijn 13-jarige dochter Marte heeft toetsweek op school. Geen lessen, maar wel elke dag één of twee toetsen maken en de rest van de dag studeren. Op woensdagmiddag tref ik haar wat lamlendig aan de keukentafel. Het is haar allemaal duidelijk te veel. Als ik vraag hoe het met haar gaat, antwoordt ze, terwijl ze een blik op haar telefoon werpt: „Mijn telefoon is 1 procent… en ik ook”. ]]></description>
      <guid>https://nrc.nl/nieuws/2024/01/19/toetsweek-a4187426</guid>
      <pubDate>Fri, 19 Jan 2024 06:43:37 +00:00</pubDate>
    </item>
    <item>
      <title><![CDATA[Fietsbeller]]></title>
      <description><![CDATA[Vanmiddag op straat hoorde ik een man telefoneren; hij zat op de fiets en had het over iets op papier zetten en dat er een notitie moest komen. Hij hield zijn hoofd schuin om zijn oor tegen de telefoon te houden. Toch had hij beide handen aan het stuur. Pas toen hij me passeerde zag ik dat een meisje achterop zat, rugzakje om, dat met haar arm geheven en rechterhand de telefoon tegen het oor van haar vader hield. ]]></description>
      <guid>https://nrc.nl/nieuws/2024/01/18/fietsbeller-a4187314</guid>
      <pubDate>Thu, 18 Jan 2024 06:43:37 +00:00</pubDate>
    </item>
    <item>
      <title><![CDATA[Opa’s biertjes]]></title>
      <description><![CDATA[Drie negenjarige kwebbeltantes bespreken op de achterbank van de auto hoeveel biertjes hun opa’s in 1 jaar drinken. „Misschien wel 250” zegt er een. „Ik denk wel 1000” roept de ander. Waarop de derde stoïcijns antwoordt: „Mijn opa mag geen bier drinken van de dokter. Daarom drinkt hij speciaal bier.” ]]></description>
      <guid>https://nrc.nl/nieuws/2024/01/17/opas-biertjes-a4187161</guid>
      <pubDate>Wed, 17 Jan 2024 06:43:38 +00:00</pubDate>
    </item>
    <item>
      <title><![CDATA[Geen reclame]]></title>
      <description><![CDATA[In de wachtkamer van een oogkliniek roept een medewerker de naam van een patiënt: mevrouw Hulsman. Niemand reageert, dus nogmaals. Geen reactie. De medewerker gaat zijn kamer in en komt later terug. Weer wordt een patiënt opgeroepen: mevrouw Huisman… ]]></description>
      <guid>https://nrc.nl/nieuws/2024/01/16/geen-reclame-a4187040</guid>
      <pubDate>Tue, 16 Jan 2024 06:43:38 +00:00</pubDate>
    </item>
    <item>
      <title><![CDATA[Het leven is hard]]></title>
      <description><![CDATA[Ik stond bij de AH-servicebalie naast een mevrouw die met een peer in haar hand kwam vertellen dat de peren die ze al vóór de kerst gekocht had nog steeds hard waren. En haar zoon hield zo van peren, maar kon ze nu niet eten. Of ze andere peren kon krijgen. De medewerker keek verward en zei dat ze deze peren nu niet meer verkochten. Ik keek naar de peer in haar hand en zei: „Mevrouw, dit zijn stoofperen!” De vrouw reageert verrast: „Oooh vandaar! En hoe maak je die dan?” Ik heb haar mijn recept gedeeld en ze ging tevreden de winkel weer uit. ]]></description>
      <guid>https://nrc.nl/nieuws/2024/01/15/het-leven-is-hard-a4186937</guid>
      <pubDate>Mon, 15 Jan 2024 06:43:38 +00:00</pubDate>
    </item>
    <item>
      <title><![CDATA[De kneep]]></title>
      <description><![CDATA[Toen ik als achtjarig jongetje nog wat dikker was, gingen we met ons gezin bij mijn overgrootmoeder van 93 op bezoek, op de thee met koekjes. Na een gezellig halfuurtje aan gesprekken kneep ze voor de grap in een van mijn vetrolletjes. Zonder erbij na te denken kneep ik haar zachtjes terug in haar buik. Iedereen begon te lachen. Ik lachte wat mee, maar dat lachen van de rest vond ik overdreven. Tot mijn moeder in de auto naar huis uitlegde dat bij oudere vrouwen alles een beetje gaat hangen. Toen realiseerde ik dat ik niet in haar buik had geknepen. ]]></description>
      <guid>https://nrc.nl/nieuws/2024/01/13/de-kneep-a4186868</guid>
      <pubDate>Sat, 13 Jan 2024 06:43:39 +00:00</pubDate>
    </item>
  </channel>
</rss>
