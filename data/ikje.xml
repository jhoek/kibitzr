<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Geen schermpjes
	]]></title>
      <description><![CDATA[Mijn zoontje (7) zit in bad een heel verhaal te spelen. Heerlijk, denk ik. Losgeweekt. Een moment in de eigen fantasiewereld, geen schermpjes, geen druk van buitenaf. Dan hoor ik hem met helder stemmetje zijn verhaal afsluiten: „En als je dit verhaal leuk vond, abonneer je dan op mijn kanaal! Like en subscribe, en vergeet vooral niet je reactie in de comments achter te laten!” Janneke Abdulaziz-Boterenbrood ]]></description>
      <guid>https://nrc.nl/nieuws/2025/02/26/geen-schermpjes-a4884407</guid>
      <pubDate>Wed, 26 Feb 2025 06:46:20 +00:00</pubDate>
    </item>
    <item>
      <title><![CDATA[
		Monsterjeep
	]]></title>
      <description><![CDATA[Mijn buurman rijdt een monsterjeep met boerenzakdoek. Maar het is toeval dat op zijn kenteken de extreemrechtse Duitse partij NPD prijkt, houd ik mezelf voor. Je zou maar per ongeluk worden aangezien voor nazi! Ik begin een gesprek. Hij had inderdaad geen idee, maar kan er wel om lachen. Nu we toch in gesprek zijn vervolg ik: „Ook ik ben trouwens fan van Queens of the Stone Age!” Dat vindt hij „vet” maar vraagt tevens hoe ik dat van hem weet. Ik wijs op een sticker op zijn kofferbak, een brandende ‘Q’. Zijn reactie: „Oh nee, dat is QAnon!” Moddin Meyer ]]></description>
      <guid>https://nrc.nl/nieuws/2025/02/25/monsterjeep-a4884264</guid>
      <pubDate>Tue, 25 Feb 2025 06:46:20 +00:00</pubDate>
    </item>
    <item>
      <title><![CDATA[
		Bezoekuur
	]]></title>
      <description><![CDATA[Met gierende banden en veel Randstedelijke bombarie arriveer ik bij het UMC Groningen. De gezondheid van mijn vader, die ALS heeft, is plotseling verslechterd en hij is opgenomen in ‘Stad’. In de hal snel naar de balie. „Kamer 65”, zegt de centrale receptioniste vriendelijk. Dan, beleefd maar beslist: „Zou u de volgende keer vanaf drie uur willen komen? Dan is het voor iedereen bezoekuur. Ik probeer nog tegen te werpen dat ik helemaal uit Amsterdam kom rijden, waarna ze begripvol knikt en dan droog zegt: „Wij zitten in dezelfde tijdzone als Amsterdam, meneer.” Paul Brink ]]></description>
      <guid>https://nrc.nl/nieuws/2025/02/24/bezoekuur-a4884123</guid>
      <pubDate>Mon, 24 Feb 2025 06:46:20 +00:00</pubDate>
    </item>
    <item>
      <title><![CDATA[
		Frits Bolkestein
	]]></title>
      <description><![CDATA[In de jaren negentig van de vorige eeuw was ik, docent recht aan een MEAO in Groningen, weer eens met een groep leerlingen in het gebouw van de Tweede Kamer. We zagen dat Frits Bolkestein, kennelijk op weg naar de uitgang, ons tegemoet liep. Met een innemende glimlach op zijn gezicht zei hij met zijn bekende licht geaffecteerde stem „Dag mevrouw” tegen mij, waarop een van de leerlingen direct reageerde met: „Zij woont in Leeuwarden hoor.” Anneke van der Wal ]]></description>
      <guid>https://nrc.nl/nieuws/2025/02/22/frits-bolkestein-a4883985</guid>
      <pubDate>Sat, 22 Feb 2025 06:46:21 +00:00</pubDate>
    </item>
    <item>
      <title><![CDATA[
		Tandenborstel
	]]></title>
      <description><![CDATA[Uit luiheid geboren staat in de keuken een bekertje met mijn tandenborstel. Voor ik de deur uit ga poets ik snel nog mijn tanden als mijn dochter de keuken in loopt. „Gebruik jij die tandenborstel ook”, vraagt ze. „Hoezo óók?", spuug ik eruit. „Nou uuh”, stamelt ze: „Ik had op TikTok gezien dat katten het heel lekker vinden als ze op de kop worden geaaid. Dan denken ze namelijk dat ze worden gewassen door hun moeder. Bij voorkeur met een natte tandenborstel.” Patricia van Amsterdam ]]></description>
      <guid>https://nrc.nl/nieuws/2025/02/21/tandenborstel-a4883844</guid>
      <pubDate>Fri, 21 Feb 2025 06:46:21 +00:00</pubDate>
    </item>
    <item>
      <title><![CDATA[
		Herkenning
	]]></title>
      <description><![CDATA[Op 15 februari jongstleden is mijn moeder vredig ingeslapen. Een combinatie van ouderdom (96 jaar) en dementie. Niet herkend worden door je moeder, die je de laatste twee maanden bijna 24 uur per aan het verzorgen bent, is een van de vervelendste dingen die je als kind annex mantelzorger kan overkomen. En al helemaal als je samen nog een wedstrijd van Ajax aan het kijken bent en zij ineens roept: „Hé, dat is Woutje Weghorst!” Rolf Bredschneijder ]]></description>
      <guid>https://nrc.nl/nieuws/2025/02/20/herkenning-a4883717</guid>
      <pubDate>Thu, 20 Feb 2025 06:46:21 +00:00</pubDate>
    </item>
    <item>
      <title><![CDATA[
		Cabriolets
	]]></title>
      <description><![CDATA[Het is een mooie, zonnige lentedag, als ik met mijn toen tienjarige dochter door Borne loop. Ik wijs naar een voorbijrijdende cabriolet met een ingeklapt dakje en zeg: „Kijk eens Pien, rijden met de wind door het haar: dat vinden sommige mensen fijn.” Ze knikt instemmend. Vijf minuten later komt er weer één voorbij. Als kort daarna een derde cabriolet ons passeert, concludeert ze droogjes: „Wel veel daklozen hier.” Robert Peij ]]></description>
      <guid>https://nrc.nl/nieuws/2025/02/19/cabriolets-a4883544</guid>
      <pubDate>Wed, 19 Feb 2025 06:46:21 +00:00</pubDate>
    </item>
    <item>
      <title><![CDATA[
		Interpunctie
	]]></title>
      <description><![CDATA[Wij hebben de leeftijd bereikt waarop ons met enige regelmaat vrienden en bekenden ontvallen. Je kent de vriendenkring van je vrienden en je houdt elkaar op de hoogte als er weer iemand wegvalt. Dat kunnen korte berichten zijn, en soms schiet ook de interpunctie er bij in. Zo ontvingen wij van onze vriendin een appje dat K. was overleden. „Is de uitvaart al geweest?”, vroeg mijn vrouw. Het antwoord kwam meteen: „Nee, donderdag as.” Joop Hartog ]]></description>
      <guid>https://nrc.nl/nieuws/2025/02/18/interpunctie-a4883386</guid>
      <pubDate>Tue, 18 Feb 2025 06:46:22 +00:00</pubDate>
    </item>
    <item>
      <title><![CDATA[
		Museumbezoek
	]]></title>
      <description><![CDATA[Er loopt een schoolklas voorbij mijn werk, allemaal met een felgekleurd vestje over hun jas, duidelijk net terug van het Museum van Oudheden. Duidelijk nog onder de indruk van de tentoonstelling zegt een jongetje tegen zijn klasgenoot naast hem: „Zo hé, ik wist niet dat die mummies zo oud konden worden!” Kirsten van der Tol ]]></description>
      <guid>https://nrc.nl/nieuws/2025/02/17/museumbezoek-a4883283</guid>
      <pubDate>Mon, 17 Feb 2025 06:46:22 +00:00</pubDate>
    </item>
    <item>
      <title><![CDATA[
		Luizen
	]]></title>
      <description><![CDATA[Mijn nichtje (14) is driftig met een luizenkam in de weer. Zij ritselt van de haarluis. Ik verbaas mij erover dat luizen ook rondgaan op een middelbare school en blijkbaar niet alleen op basisscholen. Haar vader reageert daarop dat het om selfieluizen gaat, die hun kans schoon zien als de ladies hun hoofden tegen elkaar houden om foto's te nemen. Maurits Hertzberger ]]></description>
      <guid>https://nrc.nl/nieuws/2025/02/15/luizen-a4883170</guid>
      <pubDate>Sat, 15 Feb 2025 06:46:22 +00:00</pubDate>
    </item>
  </channel>
</rss>
