<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Zwanger]]></title>
      <description><![CDATA[Net arts en ik mag controles doen bij zwangere vrouwen. Mijn echtgenote is co-assistent en loopt vandaag mee. Heel toevallig en ook heel gezellig. Een vrouw met een tevreden gezicht en een hoogzwangere buik ligt op de bank. Ze voelt zich prima. We wegen haar, luisteren naar het hartje en alles is ok. Terwijl ik de gegevens invoer zeg ik: „Meet jij nog even de buik op, schat?” Ineens komt de vrouw overeind. Ze kijkt boos naar mij en zegt dan fel tegen mijn vrouw: „Wat arrogant, die dokters! Die denken dat ze alles kunnen zeggen! Zuster, dat pik je toch zeker niet!” ]]></description>
      <guid>https://nrc.nl/nieuws/2025/05/12/zwanger-a4892884</guid>
      <pubDate>Mon, 12 May 2025 06:49:02 +0000</pubDate>
    </item>
    <item>
      <title><![CDATA[Oefenpoppen]]></title>
      <description><![CDATA[Mijn kapster in opleiding zag hoe haar medestudenten hun plastic oefenpoppen terug in de doos deden terwijl zij mij nog aan het knippen was. Het was tijd, ze mochten naar huis. „Jammer dat je mijn kop niet in een doos kan doen”, grapte ik. „Nee hoor”, zei ze heel geconcentreerd: „Ik moet mijn klanten altijd netjes àfmaken!” ]]></description>
      <guid>https://nrc.nl/nieuws/2025/05/10/oefenpoppen-a4892762</guid>
      <pubDate>Sat, 10 May 2025 06:49:03 +0000</pubDate>
    </item>
    <item>
      <title><![CDATA[Mannencolbert]]></title>
      <description><![CDATA[Op een rommelmarkt verkocht ik kleding die ik niet meer droeg, waaronder een oranje mannencolbert. Elke man die ook maar een oog op de colbert liet vallen, probeerde ik het te slijten: „Twee euro! Staat u vast prachtig!” Eentje bleef even staan. Hij vond de kleur interessant, liep rustig door, lachte om mijn fanatieke verkooptechniek en zei: „Ik ga ’m passen.” Enthousiast vloog ik uit m’n stoel. Waarop hij zei: „O, ik bedoelde: ik laat ‘m toch even schieten.” Ik liet me weer in m’n stoel zakken. “Maar leuke taalbarrière!”, riep hij lachend, met een mooi Vlaams tongval. ]]></description>
      <guid>https://nrc.nl/nieuws/2025/05/09/mannencolbert-a4892585</guid>
      <pubDate>Fri, 9 May 2025 06:49:03 +0000</pubDate>
    </item>
    <item>
      <title><![CDATA[Posterpresentatie]]></title>
      <description><![CDATA[6 mei. In de trein van Groningen naar Winsum zitten twee middelbareschool-meisjes luid en uitgebreid te klagen over de opdrachten voor school. Er blijkt ook een posterpresentatie voor geschiedenis te moeten worden gemaakt. Verschillende mogelijke onderwerpen worden afgekeurd. Na een korte stilte zegt een van de twee: „Misschien is de Holocaust wel leuk. Dat hoofdstuk is heel kort.” ]]></description>
      <guid>https://nrc.nl/nieuws/2025/05/08/posterpresentatie-a4892413</guid>
      <pubDate>Thu, 8 May 2025 06:49:03 +0000</pubDate>
    </item>
    <item>
      <title><![CDATA[Kookgeld]]></title>
      <description><![CDATA[Mijn nichtje werkt in een penitentiaire inrichting. In het kader van de reclassering wordt men voorbereid op een leven buiten de inrichting. Verantwoordelijk zijn voor anderen hoort daar ook bij. En dus mag men zonder begeleiding inkopen doen voor de gezamenlijke avondmaaltijd die men ook moet bereiden. Hiervoor krijgt men ‘kookgeld’ mee. De eerste persoon die op pad wordt gestuurd komt pas na enkele uren terug zonder boodschappen maar onmiskenbaar high. Hij dacht dat hij ‘cokegeld’ had meegekregen. ]]></description>
      <guid>https://nrc.nl/nieuws/2025/05/07/kookgeld-a4892243</guid>
      <pubDate>Wed, 7 May 2025 06:49:03 +0000</pubDate>
    </item>
    <item>
      <title><![CDATA[Toprit]]></title>
      <description><![CDATA[„Met kinderafdeling Bos”, zeg ik door de telefoon. „Met de ambulance, mogen we nog even een ijsje halen?” Het is geen spoedrit. Het meisje komt over uit een ander ziekenhuis om morgen bij ons een pittige operatie te ondergaan. Als ze even later met haar moeder en de ambulanceverpleegkundigen de afdeling op komt rijden, lacht ze van oor tot oor. Het ijsje was heerlijk en in de ambulance hebben ze keihard haar lievelingsmuziek gedraaid. ]]></description>
      <guid>https://nrc.nl/nieuws/2025/05/06/toprit-a4892147</guid>
      <pubDate>Tue, 6 May 2025 06:49:04 +0000</pubDate>
    </item>
    <item>
      <title><![CDATA[Natuurlijk]]></title>
      <description><![CDATA[Vandaag is het de eerste zaterdag van mei en dat betekent maar één ding: Internationale Naakt Tuinieren Dag. En een feestdag moet gevierd worden. De zon voelt aangenaam op mijn huid. De aarde voelt warm en klam. Dit is de geur van het leven. Zo actief ben ik zelden op zaterdag. Komkommerzaadjes verdwijnen vlot in de grond. In mijn gulle bui krijgen alle aardbeienplantjes een ruimer potje. Zonder sokken wurmt de aarde zich tussen mijn tenen. Dit is de dag waarop de natuur dichterbij komt — en ook de buren. Gelukkig heb ik geen tuin. ]]></description>
      <guid>https://nrc.nl/nieuws/2025/05/03/natuurlijk-a4892007</guid>
      <pubDate>Sat, 3 May 2025 06:49:04 +0000</pubDate>
    </item>
    <item>
      <title><![CDATA[Oorlog]]></title>
      <description><![CDATA[Het was hongerwinter. Mijn grootmoeder had clandestien boter en melk gekocht en fietste na ingang van de avondklok nog door het Kralingse Bos toen ze door een jonge Duitse soldaat gesnapt werd. Bekaf, verkleumd en gespannen van de tocht werd het haar te veel. Ze schoot uit haar slof en schold de soldaat de huid vol, waarop de soldaat brak en in tranen uitbarstte. Mijn grootmoeder kreeg het met hem te doen en sloeg troostend een arm om hem heen. En zo stonden ze daar, samen huilend over een oorlog die geen van beiden wilde. Na een tijdje vervolgde ieder zwijgzaam zijn eigen weg. Mariette Ramondt ]]></description>
      <guid>https://nrc.nl/nieuws/2025/05/02/oorlog-2-a4891843</guid>
      <pubDate>Fri, 2 May 2025 06:49:04 +0000</pubDate>
    </item>
    <item>
      <title><![CDATA[Vrij mens]]></title>
      <description><![CDATA[Onlangs was ik in een Zuid-Frans toeristenstadje en ik wou een bezienswaardigheid even buiten de stad bezoeken. Een dame in het plaatselijke VVV-kantoor raadde me een route met de auto aan. „Ik heb geen auto”, zei ik. „Hoeft ook niet”, antwoordde ze, „u kunt ook te voet. Met de navigatie op uw mobiel…” „Ik heb geen mobiel”, onderbrak ik haar. Verbijsterd keek ze me aan. „Geen auto, geen mobiel... Maar dan bent u een vrij mens”, stamelde ze. Zo voel ik me ook. ]]></description>
      <guid>https://nrc.nl/nieuws/2025/05/01/vrij-mens-a4891722</guid>
      <pubDate>Thu, 1 May 2025 06:49:04 +0000</pubDate>
    </item>
    <item>
      <title><![CDATA[Stiltecoupé]]></title>
      <description><![CDATA[De telefoon van een van mijn stiltecoupégenoten gaat luid af. Hij staat op de speaker. Een mannenstem zegt: „Oké, daar komt het.” Door de coupé schalt een 06-nummer, langzaam opgesomd, per twee cijfers. De vrouw herhaalt telkens de cijfers en op het einde vraagt ze het nummer nog eens te herhalen. Nogmaals schalt het door de coupé. Als ze wil ophangen, drukt de man haar op het hart: „Dit nummer is alleen voor jou, hè, en voor niemand anders!” „Ja, dat weet ik”, zegt ze, en hangt op. ]]></description>
      <guid>https://nrc.nl/nieuws/2025/04/30/stiltecoupe-a4891573</guid>
      <pubDate>Wed, 30 Apr 2025 06:49:05 +0000</pubDate>
    </item>
  </channel>
</rss>
