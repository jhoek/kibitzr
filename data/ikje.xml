<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Officieel]]></title>
      <description><![CDATA[Zo’n twintig jaar geleden, bij een werkcollege taalwetenschap aan de Leidse universiteit, ging het over taalveranderingen en wanneer die aanvaard zijn. Op mijn suggestie dat een criterium het voorkomen ervan in  NRC  kon zijn, trok hoogleraar Jan Kooij, zijn plechtigste gezicht. „Als het in  NRC  staat, dan is het officieel.” 18 juni 2022, achttien jaar na zijn dood, lees ik in  NRC : „de herseninfarct”, „die geluidssysteem”. Ik ben benieuwd wat hij daarvan had gevonden. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/22/officieel-a4134185</guid>
      <pubDate>Wed, 22 Jun 2022 00:00:00 +00:00</pubDate>
    </item>
    <item>
      <title><![CDATA[Coke]]></title>
      <description><![CDATA[Een mooie zomeravond in Zwolle. Zit lekker met een vriend op een terras. De serveerster komt langs. Lacht vriendelijk, klaar om onze bestelling efficiënt in haar digitale apparaatje te typen. „Een biertje”, zegt mijn vriend. „Ik ook”, zeg ik. Even later wordt onze bestelling geserveerd. Mijn vriend krijgt een biertje, ik een cola. „Ik had een biertje besteld”, merk ik op. Waarop de serveerster zegt: „You said a coke.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/21/coke-a4134088</guid>
      <pubDate>Tue, 21 Jun 2022 00:00:00 +00:00</pubDate>
    </item>
    <item>
      <title><![CDATA[Senioren]]></title>
      <description><![CDATA[Ik zit op een terras met het nieuwe skateboard voor mijn kleinzoon. „Zo meneer, straks op uw nieuwe skateboard naar huis?” vraagt de ober. Het vrolijke meisje dat mijn bestelling brengt: „Blij met uw nieuwe skateboard?” Later steek ik het plein over. Komt iemand naar me toe. „Mogen we een foto van u maken?” Wankelend op het skateboard  sta ik even later op de foto.  Senioren op zoek naar aanspraak moeten een skateboard kopen. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/20/senioren-a4133938</guid>
      <pubDate>Mon, 20 Jun 2022 00:00:00 +00:00</pubDate>
    </item>
    <item>
      <title><![CDATA[Paaldanseres]]></title>
      <description><![CDATA[Ik speelde met mijn bandje op een feest. Het publiek was 60,  vaak 70 plus. Dat past prima omdat onze muziek erg lijkt op de muziek van de vroege jaren 70. Al snel ging een vrouw dansen en dat werkte aanstekelijk op de rest van de zaal. In het midden van de zaal stond een paal. Ze draaide als een paaldanseres rond de paal. Het zag er heel vrolijk uit. In de pauze ging ik naar haar toe om haar te bedanken. Ze zei: „Normaal heb ik een rollator, ik moet mij steeds vasthouden, anders flikker ik om.”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/18/paaldanseres-a4133855</guid>
      <pubDate>Sat, 18 Jun 2022 00:00:00 +00:00</pubDate>
    </item>
    <item>
      <title><![CDATA[Telefoontje]]></title>
      <description><![CDATA[Examenleerlingen gebeld om te vertellen dat ze geslaagd waren. Eentje zat alleen op zijn kamer: „Ik wil mijn moeder hier niet bij hebben.” Anderen zaten in een keuken vol joelende familieleden. En dan was er de leerling die zeker wist dat ze gezakt was. Zonder taart zat ze het gevreesde telefoontje af te wachten. Toen ze hoorde dat ze was geslaagd, riep ze: „Je lult!”  En ze begon te huilen. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/17/telefoontje-a4133727</guid>
      <pubDate>Fri, 17 Jun 2022 00:00:00 +00:00</pubDate>
    </item>
    <item>
      <title><![CDATA[Zon]]></title>
      <description><![CDATA[Met ontstekingen in mijn heup en keel scharrel ik over een zebra, met een geleende rollator en een kapje over mijn mond.  Als ik de bestelauto passeer die geduldig op mij wacht, komt daar een stem uit: „Meneer, vrolijk kijken, de zon schijnt!” Ik kijk naar de chauffeur, duidelijk een nieuwe Nederlander, en ik zeg: „Pijn in mijn strot.” Waarop hij roept: „Kapje af, frisse lucht, ben jij morgen beter.” Met een afscheidszwaai geeft hij gas en laat mij verbluft op de stoep achter. Ik prop het kapje in mijn zak. Verdikkie, ik voel me een stuk beter. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/16/zon-a4133604</guid>
      <pubDate>Thu, 16 Jun 2022 00:00:00 +00:00</pubDate>
    </item>
    <item>
      <title><![CDATA[Mooi]]></title>
      <description><![CDATA[Ik fotografeer de mist. Bukkend. Een voorbijganger loopt langs, bukt ook en vraagt: „Waar kijken we naar?” „De mist”, zeg ik. „O”, zegt de voorbijganger. „Ik dacht dat er iets moois te zien was.” „Mist is ook mooi.”  „Ja, dat is waar.” We bukten nog even verder. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/15/mooi-a4133428</guid>
      <pubDate>Wed, 15 Jun 2022 00:00:00 +00:00</pubDate>
    </item>
    <item>
      <title><![CDATA[De rolex]]></title>
      <description><![CDATA[In de  jaren zestig kocht mijn moeder een horloge van 1.000 gulden voor mijn vader. Daar had ze veertig jaar voor gespaard. Voor een groot arm gezin was het ongebruikelijk om zo’n duur horloge te kopen. Mijn vader, die dagelijks zijn Rolex aaide en poetste, ging op bezoek bij een welgesteld echtpaar. De gastheer had besloten zijn eigen Rolex niet te dragen om zijn gast niet in verlegenheid te brengen. Hoe trots was mijn vader die dacht dat hij alleen zo iets moois bezat en hoe bevooroordeeld was de gastheer geweest door hem te onderschatten. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/14/de-rolex-a4133307</guid>
      <pubDate>Tue, 14 Jun 2022 00:00:00 +00:00</pubDate>
    </item>
    <item>
      <title><![CDATA[Extra laagje]]></title>
      <description><![CDATA[Mijn vriend, ik heb hem nog niet zo lang, gaat vaak net te koud gekleed de deur uit. Vanochtend vroeg ik hem, toen hij op het punt stond te vertrekken in een T-shirt, waarom hij niet gewoon een laagje extra aantrekt. „Lekker weer moet je afdwingen”, antwoordde hij.  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/13/extra-laagje-a4133227</guid>
      <pubDate>Mon, 13 Jun 2022 00:00:00 +00:00</pubDate>
    </item>
    <item>
      <title><![CDATA[Superman]]></title>
      <description><![CDATA[Jeroen Brouwers schreef over de Taalunie: „Voorts blijf ik van mening dat de Taalunie met onmiddellijke ingang kan worden opgedoekt als zijnde een van staatswege ten onrechte miljoenen toegeschoven instituut zonder de geringste zin en functie.”  Bij de correctie van een boek over problemen waar mensen op hun werk tegenaan lopen, check ik op woordenlijst.org, een site van de Taalunie, de spelling van een aantal woorden. Jeroen Brouwers had gelijk:            „Superwoman niet gevonden. Bedoelde u misschien: superman?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/06/11/superman-a4133140</guid>
      <pubDate>Sat, 11 Jun 2022 00:00:00 +00:00</pubDate>
    </item>
  </channel>
</rss>
