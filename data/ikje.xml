<?xml version="1.0" encoding="utf-8"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Apenstreken]]></title>
      <description><![CDATA[Bij een bezoek aan een tempel in Bali waren de apen eigenlijk de hoofd-attractie. Die apen pakten helaas ook plastic uit de vuilnisbakken. Ik vroeg aan een ranger waarom ze geen andere prullenbakken neerzetten om dat te voorkomen. Zijn antwoord was prachtig en zorgelijk tegelijk: „Unfortunately there is significant overlap between the smartest monkeys and the stupidest people. We therefore cannot make the bins more complicated.” ]]></description>
      <guid>https://nrc.nl/nieuws/2025/09/13/apenstreken-a4905999</guid>
      <pubDate>Sat, 13 Sep 2025 06:45:21 +0000</pubDate>
    </item>
    <item>
      <title><![CDATA[Fietsmaatje]]></title>
      <description><![CDATA[Mijn zoon (13) baalt er van dat zijn fietsmaatje altijd te laat is bij het verzamelpunt van waar ze naar school fietsen. „Hij appt dan dat hij er over 2 minuten is maar is er na 10 minuten nog niet waardoor ik heel hard naar school moet fietsen.” Ter stimulering van zijn probleemoplossend vermogen vraag ik hem wat er moet gebeuren om te zorgen dat dit niet meer voorkomt. Na een paar seconden diep nadenken weet hij het: „Een elektrische fiets!” ]]></description>
      <guid>https://nrc.nl/nieuws/2025/09/12/fietsmaatje-a4905863</guid>
      <pubDate>Fri, 12 Sep 2025 06:45:21 +0000</pubDate>
    </item>
    <item>
      <title><![CDATA[Profetie]]></title>
      <description><![CDATA[Op een van de laatste zomeravonden lees ik De zucht naar het Westen van Cees Nooteboom. Als ik in het hoofdstuk ‘New York, stad van het verdwijnen’ beland, gaan mijn gedachten uit naar de aanslag op de Twin Towers op 11 september 2001. Opeens zit ik rechtop wanneer ik lees: „Zilver schijnend staan ze daar aan de rivier, die twee torens, alles vermalend tot een ouderwetse wereld en toch op de een of andere manier fragiel, kwetsbaar, iets wat nooit kan blijven en op een dag met een zucht in elkaar zakt.” Nooteboom schreef dit in 1985. ]]></description>
      <guid>https://nrc.nl/nieuws/2025/09/11/profetie-a4905745</guid>
      <pubDate>Thu, 11 Sep 2025 06:45:22 +0000</pubDate>
    </item>
    <item>
      <title><![CDATA[De Vlindermolen]]></title>
      <description><![CDATA[Lijn 369 rijdt van Schiphol naar Sloterdijk en passeert bij de entree van Amsterdam Nieuw-West ‘De Vlindermolen’, een grote scheefstaande bakstenen constructie, met bovenop betonnen vlindervleugels als wieken. Het kunstwerk heeft vele bijnamen gekregen, waaronder de paashaas. Niet ver van de chauffeur zit een ouder stel met rugzakken. De man loopt moeizaam naar de chauffeur en vraagt wat. Net voordat de bus langs ‘De Vlindermolen’ rijdt, roept de chauffeur om: „Op speciaal verzoek, stopt de bus vanavond bij het dronken konijn.” ]]></description>
      <guid>https://nrc.nl/nieuws/2025/09/10/de-vlindermolen-a4905535</guid>
      <pubDate>Wed, 10 Sep 2025 06:45:22 +0000</pubDate>
    </item>
    <item>
      <title><![CDATA[Theesmaakje]]></title>
      <description><![CDATA[Het centrum voor ontmoeting en ontwikkeling houdt open dag. Yoni yoga, klankreizen, ademkracht. Binnen serveert een grijze medewerker op eigen tempo desembrood, thee en gefermenteerde drankjes. Als ik aansluit in de rij, doet hij net een klant een voorstel voor een theesmaakje. Zij bestudeert het zakje dat hij omhooghoudt. „Nee, dank u,” zegt ze dan. „Die is mij veel te peperig.” Waarop de medewerker, die haar duidelijk niet goed heeft verstaan, monter antwoordt: „Zweverig zijn we hier allemaal.” ]]></description>
      <guid>https://nrc.nl/nieuws/2025/09/09/theesmaakje-a4905425</guid>
      <pubDate>Tue, 9 Sep 2025 06:45:22 +0000</pubDate>
    </item>
    <item>
      <title><![CDATA[Gesnotter]]></title>
      <description><![CDATA[De man in het ziekenhuisbed naast mij heeft een zware interne bloeding ternauwernood overleefd. Hij krijgt bezoek van een man die erg op hem lijkt. De één staand de ander liggend, schudden ze elkaar even de hand. „Was ik bijna mijn broer kwijt geweest” zegt de bezoeker. Mijn buurman huilt geluidloos, zijn broer kijkt snotterend uit het raam, dan draait hij zich om: „Wat ik nog vragen wilde, smeer jij je auto eigenlijk zelf door?” ]]></description>
      <guid>https://nrc.nl/nieuws/2025/09/08/gesnotter-a4905319</guid>
      <pubDate>Mon, 8 Sep 2025 06:45:22 +0000</pubDate>
    </item>
    <item>
      <title><![CDATA[Paradijs]]></title>
      <description><![CDATA[Terwijl ik tweehoog onder de douche sta hoor ik de deurbel. Na even wachten merk ik dat mijn vrouw de bel niet blijkt te horen, ik stap uit de douche en loop snel en spiernaakt naar de intercom. Het kan zijn dat er een boekbezorger aan de deur staat. Ik neem op en zie op het schermpje een mevrouw met haar hoofd vlak voor de camera beneden. Ze zegt haar naam en dan: „We willen graag spreken met mensen in de buurt over de wens om van de wereld een paradijs te maken.” ]]></description>
      <guid>https://nrc.nl/nieuws/2025/09/06/paradijs-a4905203</guid>
      <pubDate>Sat, 6 Sep 2025 06:45:22 +0000</pubDate>
    </item>
    <item>
      <title><![CDATA[Zilvermeeuw]]></title>
      <description><![CDATA[Ongegeneerd onderuitgezakt op de bank bij strandpaal 9. Uitzicht op zee, koffie met gebak, geen wolkje, geen zorgen. Niets dat onze rust verstoort. Tot er een zilvermeeuw brutaal op onze bordjes landt om de laatste, lekkerste, hap weg te pikken. „Wel, ***!” We springen geschrokken overeind en ook de alerte serveerster stuift handenwapperend toe: „Wegwezen, Guus!” Krijsend gaat ie ervandoor. We kijken elkaar aan. „Guus?”, vragen we. „Ja, Guus Meeuwis!” ]]></description>
      <guid>https://nrc.nl/nieuws/2025/09/05/zilvermeeuw-a4905091</guid>
      <pubDate>Fri, 5 Sep 2025 06:45:23 +0000</pubDate>
    </item>
    <item>
      <title><![CDATA[Zelfstandig]]></title>
      <description><![CDATA[Mijn vrouw en ik hebben ons best gedaan om de kinderen zelfstandig op te voeden. Nu iedereen het huis uit is, maken we de balans op. Zoon klaagt dat onze wasmachine niet goed werkt. Zijn sportspullen stinken nog steeds na het wassen. Mijn vrouw raadt een soort korrel tegen geurtjes aan. Dat weekend kom ik thuis en zie de korrels op de werkbank boven de apparaten staan en een handvol korrels op de grond. Boos zeg ik: „Gast! Ruim op wat je gebruikt, die korrels liggen helemaal tot voor de droger.” Waarop hij alleen reageert met: „Droger?!” ]]></description>
      <guid>https://nrc.nl/nieuws/2025/09/04/zelfstandig-a4904955</guid>
      <pubDate>Thu, 4 Sep 2025 06:45:23 +0000</pubDate>
    </item>
    <item>
      <title><![CDATA[Lekkend bad]]></title>
      <description><![CDATA[Hans zit in een hotel op Bonaire. Er raast een orkaan. Men waarschuwt voor water- en stroomuitval. Hans laat uit voorzorg het bad vollopen met water om te wassen en de wc. Die nacht moet hij plassen en krijgt natte voeten. De badkuip is leeg en de vloer staat blank. De volgende ochtend meldt hij het bij de receptie. De receptioniste pakt een rood boek onder de desk vandaan en bladert op haar dooie gemak. „Kamer 501…, kamer 501…” Na zeven bladzijden: „501…, lekkend bad.” Ze klapt het boek dicht. „Dat is bekend hoor.” ]]></description>
      <guid>https://nrc.nl/nieuws/2025/09/03/lekkend-bad-a4904789</guid>
      <pubDate>Wed, 3 Sep 2025 06:45:23 +0000</pubDate>
    </item>
  </channel>
</rss>
