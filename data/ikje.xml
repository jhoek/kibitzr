<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[Hetzelfde]]></title>
      <description><![CDATA[Ik werk in de keuken van een pannenkoekenrestaurant en breng het eten naar de gasten. Er zitten twee mensen aan de tafel en ik heb twee pannenkoeken. Ik zet het ene gerecht neer bij de vrouw. Waarop de man  lacherig zegt: „Ja, dan moet die andere voor mij zijn, hè?” Ik lach vriendelijk naar de man, maar ik heb die opmerking al honderden keren gehoord. Een paar minuten later moet ik naar een andere tafel waar precies hetzelfde gebeurt. Ook hier lach ik vriendelijk en denk: het is ook altijd hetzelfde. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/08/hetzelfde-a4161629</guid>
      <pubDate>Sat, 8 Apr 2023 06:43:38 +00:00</pubDate>
    </item>
    <item>
      <title><![CDATA[OP zijn kant]]></title>
      <description><![CDATA[Mijn vader is digibeet. Zo kreeg ik een serie appjes met cijfers. Ik  vroeg om opheldering.  „Is niet voor jou”, appte hij. Ik realiseerde me dat hij onze chat gebruikte als notitieblok voor meterstanden, omdat hij niet begrijpt dat daar ook gewoon een notitieapp voor bestaat. Erger dan dit kon het niet worden. Dacht ik. Tot ik een appje van mijn stiefmoeder kreeg. Op de foto: mijn vader op kantoor die een monitor op zijn kant heeft gezet omdat hij niet weet hoe hij de tekst op het scherm kan draaien.  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/07/op-zijn-kant-a4161525</guid>
      <pubDate>Fri, 7 Apr 2023 06:43:38 +00:00</pubDate>
    </item>
    <item>
      <title><![CDATA[Gezelligheid]]></title>
      <description><![CDATA[Zondagochtend aan de ontbijttafel neemt het gesprek een zware wending. Ik zeg dat ik bang ben om dood te gaan terwijl mijn kinderen me nog nodig hebben. De zoon van 22 die een weekend thuis is, ziet dat anders. „Daar hoef je niet bang voor te zijn”, zegt hij, „we redden ons wel. Echt mam, je bent er alleen nog maar voor de gezelligheid.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/06/gezelligheid-a4161432</guid>
      <pubDate>Thu, 6 Apr 2023 06:43:38 +00:00</pubDate>
    </item>
    <item>
      <title><![CDATA[Voor laten]]></title>
      <description><![CDATA[Achter mij in de rij voor de kassa van de supermarkt staat een jongetje van een jaar of dertien. Duidelijk een scholier van het naastgelegen gymnasium. Hij heeft een croissant om af te rekenen en ik heb een volle kar. „Ga jij maar voor”, zeg ik, „anders ben je straks te laat na de pauze.” Hij rekent zijn tachtig cent af met een euro en krijgt twintig cent terug. Hij reikt mij de munt aan: „Dank u wel, dat ik voor mocht gaan, mevrouw, en deze is voor u.” Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/05/voor-laten-a4161290</guid>
      <pubDate>Wed, 5 Apr 2023 06:43:38 +00:00</pubDate>
    </item>
    <item>
      <title><![CDATA[Uitgeprint]]></title>
      <description><![CDATA[We gaan uit eten, en dat regelen we via onze WhatsAppgroep ‘Senioren’. Na wat heen en weer ge-app neemt één van ons het op zich om iets te reserveren. En het is gelukt, getuige het appje  van een foto van de uitgeprinte bevestigingsmail van het restaurant. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/04/uitgeprint-a4161169</guid>
      <pubDate>Tue, 4 Apr 2023 06:43:38 +00:00</pubDate>
    </item>
    <item>
      <title><![CDATA[Luchtbed]]></title>
      <description><![CDATA[Het is een  mooie winderige dag,  als ik in zee ga zwemmen.  Opeens waait er zo’n lichtgewicht, plastic luchtbed langs. Ik moet echt héél snel zwemmen, om dat ding in te halen. Als ik het eindelijk vast heb en er mee terug naar de kant zwem, komt er een jongetje naar me toe, grist het luchtbed uit m’n hand en zegt: „Geef hier, die is van mij.”  Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/03/luchtbed-a4161089</guid>
      <pubDate>Mon, 3 Apr 2023 06:43:39 +00:00</pubDate>
    </item>
    <item>
      <title><![CDATA[Stilte]]></title>
      <description><![CDATA[Donderdagochtend, in de stilte-/studeerruimte van de universiteit beginnen twee studenten op een toch wel behoorlijk geluidsniveau met elkaar te communiceren. „Kunnen jullie ophouden met praten, dit is een stilteruimte!”, zegt een ietwat geïrriteerde medestudent. De geïrriteerde student gaat zitten, doet zijn oortjes in en stopt kauwgom in zijn mond. Het komende uur wordt de stilteruimte gevuld met blikkerige rockmuziek en luid snuivend gesmak. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/04/01/stilte-a4161024</guid>
      <pubDate>Sat, 1 Apr 2023 06:43:39 +00:00</pubDate>
    </item>
    <item>
      <title><![CDATA[Dochter]]></title>
      <description><![CDATA[Tijdens onze maaltijd in een familierestaurant in Oost-Portugal fladdert een vrolijk klein meisje rond onze tafel. Bij het afrekenen vraag ik aan de eigenaar, ik schat hem eind veertig: „Uw kleindochter?”  Licht geprikkeld antwoordt hij: „Nee hoor, mijn dochter”. Om het goed te maken vraag ik, met een knik naar de jonge vrouw bij wie het meisje nu op schoot zit: „Uw vrouw?”   „Nee, mijn andere dochter”, komt er ijzig uit. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/31/dochter-a4160911</guid>
      <pubDate>Fri, 31 Mar 2023 06:43:39 +00:00</pubDate>
    </item>
    <item>
      <title><![CDATA[Brownies]]></title>
      <description><![CDATA[Een buurtbijeenkomst met bij binnenkomst een plank vol lekkernijen zoals brownies, blondies en boterkoek. Een circa zevenjarig jongetje staat verlekkerd te kijken en zegt dan: „Ik kan niet kiezen.”  De vriendelijke dame achter de plank: „Dan neem je er toch twee?” Het jongetje grist twee dezelfde brownies van de plank. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/30/brownies-a4160808</guid>
      <pubDate>Thu, 30 Mar 2023 06:43:39 +00:00</pubDate>
    </item>
    <item>
      <title><![CDATA[‘Wij oudere jongeren moeten elkaar een beetje helpen’]]></title>
      <description><![CDATA[Maandag overleed cabaretier, satiricus, schrijver en tv-maker Wim de Bie op 83-jarige leeftijd. Dat hij voor velen belangrijk was, bleek ook uit de mailbox van de redactie van de Achterpagina. Lezers van NRC  stuurden een groot aantal Ikjes op. Hieronder vindt u een selectie.  Ik fiets met lichte weemoed in het hart naar de stad en mijmer over Wim de Bie. Al die oude lp’s, al die zondagavonden dat ik thuis bleef voor hem en Kees. Geniale kerel met een prachtkop, ik adoreerde hem. In de fietsenstalling van Forum Groningen is het vervolgens bomvol, maar de wat moeilijk lopende steward zoekt gedienstig een plekje voor me.  Ik bedank hem. „Ach”, grijnst hij, „wij oudere jongeren moeten elkaar een beetje helpen, hè.” Trees Roose Op vrijdagavond-koopavond, het zal begin 1980 zijn geweest, liep ik vanuit mijn ouderlijk huis in Bussum het tunneltje onder het spoor uit de Nassaulaan in. Een grote man pakte voor Boekhandel Los zijn ouderwetse herenfiets met lederen zadel (en grote veren daaronder), keek met kromme schouders schichtig om zich heen, begon te hollen, zette af van de grond, zo met een ferme sprong ineens op het zadel en trapte hard weg. Snel keek ik om mij heen waar de camera’s stonden? Geen tv-camera te bekennen. Wim de Bie speelde helemaal geen typetje maar sprong altijd zo op zijn fiets.  Jon Westerweel  Mijn vader zat meestal te lezen, aan de tafel in de voorkamer. Stil en in zichzelf. Maar op zondag om acht uur zette hij de televisie aan. We wisten het, dan moesten wij stil zijn. Koot en Bie kwamen in beeld en mijn vader begon te schuddebuiken van het lachen. Een half uur lang. Wij keken verwonderd naar hem en nauwelijks naar de beeldbuis. Dank Wim de Bie, voor het verzetten van de zinnen van ons gezin. Jeroen Nugteren Vanmiddag wandelde ik wat rond in een winkel gespecialiseerd in huishoudartikelen toen ik per ongeluk tegen een mattenklopper aanliep. Ha, die had ik toch nog nodig om ons grote wollen kleed uit te kunnen kloppen. Blij liep ik er mee naar huis. Thuis aangekomen las ik het verdrietige nieuws dat Wim de Bie was overleden. Samen met Van Kooten een van de helden uit mijn jeugd. Met diepe eerbied zal ik de vandaag aangeschafte mattenklopper hanteren en bij elke slag zal ik met vreugde denken aan een van De Bies typetjes en alter ego’s. Karolien Hollanders Ik ben met de auto op weg naar een best belangrijke opdracht bij een jonge organisatie. Onderweg wordt het radioprogramma onderbroken; Wim de Bie is dood. Daarop draait Zoek jezelf broeders. Ik zing, met vol volume en een traan in de ogen mee. De afslag mis ik. Ruim een half uur te laat kom ik aan. De opdrachtgever snapt het met een half woord. Wim de Bie, niet alleen taalvirtuoos, ook verbinder van jong en oud. Hans van Dugteren  Voor mijn afstudeerscriptie aan de Hogeschool voor de Journalistiek in Tilburg schreef ik per e-mail mensen achter meerdere bekende weblogs aan. Ik vroeg hen wat ze deden met mailtjes van lezers. De enige die iets terugstuurde was Wim de Bie van Bieslog.nl. Ik had hem verteld dat ik zijn blog goed vond.  „Ik loop helemaal naast mijn schoenen van trots”, schreef De Bie. „En om nog meer naast mijn schoenen te lopen: ik lees echt ieder mailtje!” Ben Schattenberg   Correctie (29 maart 2023): In een eerdere versie van het ikje ‘Bieslog’ stond Ben Schattenburg als auteur van de het ikje vermeld. Zijn juiste naam is Ben Schattenberg. Lezers zijn de auteurs van deze rubriek. Een Ikje is  een persoonlijke ervaring  of anekdote in maximaal  120 woorden. Insturen via ik@nrc.nl]]></description>
      <guid>https://nrc.nl/nieuws/2023/03/28/wij-oudere-jongeren-moeten-elkaar-een-beetje-helpen-a4160647</guid>
      <pubDate>Tue, 28 Mar 2023 06:43:40 +00:00</pubDate>
    </item>
  </channel>
</rss>
