<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Koninginnedag
	]]></title>
      <description><![CDATA[Koninginnedag, een kleine twintig jaar geleden. Ik moet zelf, als student in de grote stad, ook nog een beetje wennen aan de oranjegekte in Amsterdam. Een Duits echtpaar klampt me vertwijfeld aan: „Is this every Tuesday?” ]]></description>
      <guid>https://nrc.nl/nieuws/2024/05/01/koninginnedag-a4197538</guid>
      <pubDate>Wed, 1 May 2024 06:43:39 +00:00</pubDate>
    </item>
    <item>
      <title><![CDATA[
		Koningsdag
	]]></title>
      <description><![CDATA[Op koningsdag zit ik met de twee kleinkinderen op een kleedje (het oude douchegordijn van m’n schoonmoeder) met het overtollige speelgoed en oma’s oude kettingen. Op een gegeven moment besluiten de kleinkinderen om de verkoop-opbrengst te gaan besteden aan ander overtollig speelgoed op de andere kleedjes. Kleinzoon Sem roept mij toe: „Opa, let jij dan even op de zaak?” ]]></description>
      <guid>https://nrc.nl/nieuws/2024/04/30/koningsdag-a4197430</guid>
      <pubDate>Tue, 30 Apr 2024 06:43:39 +00:00</pubDate>
    </item>
    <item>
      <title><![CDATA[
		Ajax-Excelsior
	]]></title>
      <description><![CDATA[Mijn vriend was zenuwachtiger dan ik voor mijn eerste echte Ajax-wedstrijd. Dat ze tegen B-club Excelsior speelden deed daar niets aan af. Op Station-Zuid mengden we ons in een geurrijke smeltkroes van AXE Chocolate deodorant, vers geopende Heineken-blikjes en mannelijke hormonen. We wurmden ons de NS-trein binnen. Vlak voor het eerstvolgende station riep de conducteur: „Door een wisselstoring kan deze trein niet stoppen op Bijlmer Arena.” De hele trein tierde, vloekte en schold. De machinist begon te lachen: „Grapje.” ]]></description>
      <guid>https://nrc.nl/nieuws/2024/04/29/ajax-excelsior-a4197347</guid>
      <pubDate>Mon, 29 Apr 2024 06:43:40 +00:00</pubDate>
    </item>
    <item>
      <title><![CDATA[
		Korte broek
	]]></title>
      <description><![CDATA[Terwijl ik in de schoolpauze door de stad loop, komt een jongen naar mij toe fietsen op een fatbike. „Waarom draag jij een korte broek”, vraagt hij. Omdat ik deze vraag wel vaker krijg en deze keer geen zin heb in het hele „goede-bloedsomloopverhaal, zeg ik: „Gewoon, omdat het kan.” „Ben je gek of zo”, vraagt hij. „Misschien een beetje.” „Kankersukkel!”, zegt hij een paar keer. Ik weet niet hoe ik moet reageren, waarop hij zegt: „Waarom kijk je me zo raar aan?” ]]></description>
      <guid>https://nrc.nl/nieuws/2024/04/26/korte-broek-a4197221</guid>
      <pubDate>Fri, 26 Apr 2024 06:43:40 +00:00</pubDate>
    </item>
    <item>
      <title><![CDATA[
		Goede manieren
	]]></title>
      <description><![CDATA[Mijn dochter en schoonzoon zijn de trotse ouders van een bijna tweejarige zoon. Het opvoeden is een beetje begonnen en tot hun vreugde werpt dat vaak goede vruchten af. Momenteel wordt er flink geoefend op het leren ‘Dank-je-wel-zeggen’ op het moment dat hem iets wordt aangeboden. En ook hierbij lijkt hij een snelle leerling. Op zaterdagochtend biedt de kaasboer op de lokale markt hem een stukje kaas aan. Als zijn vader hem verwachtingsvol vraagt: „Wat zeg je dan?”, antwoordt hij gretig: „Meer!” ]]></description>
      <guid>https://nrc.nl/nieuws/2024/04/25/goede-manieren-a4197100</guid>
      <pubDate>Thu, 25 Apr 2024 06:43:40 +00:00</pubDate>
    </item>
    <item>
      <title><![CDATA[
		Snack
	]]></title>
      <description><![CDATA[Ik zit in mijn auto op de parkeerplaats van een supermarkt. Boodschappen gedaan en mezelf getrakteerd op een snack van de broodafdeling. Plots wordt het rechterportier opengetrokken. Een man van middelbare leeftijd gaat snel op de stoel naast me zitten. „Fijn, dat u er al bent”, zegt hij. „Ja”, zeg ik verbouwereerd. „Ik denk dat ik hier verkeerd ben”, zegt hij nu hij even opzij kijkt. „Dat denk ik ook”, zeg ik. „Eet smakelijk verder en een prettige dag nog”, en weg is hij. ]]></description>
      <guid>https://nrc.nl/nieuws/2024/04/24/snack-a4196972</guid>
      <pubDate>Wed, 24 Apr 2024 06:43:41 +00:00</pubDate>
    </item>
    <item>
      <title><![CDATA[
		Verf
	]]></title>
      <description><![CDATA[Mijn niet-Nederlandse bijleskind van 8 probeer ik uit te leggen waarom taal zo belangrijk is. Later op school krijgt hij ook rekensommen, met opdrachten als: „De schilder moet een muur schilderen van zoveel meter bij zoveel meter. Er is zoveel verf per vierkante meter nodig, er gaat zoveel verf in een blik. Reken uit wat de schilder nodig heeft.” Zijn antwoord: „Een kwast.” ]]></description>
      <guid>https://nrc.nl/nieuws/2024/04/23/verf-a4196787</guid>
      <pubDate>Tue, 23 Apr 2024 06:43:41 +00:00</pubDate>
    </item>
    <item>
      <title><![CDATA[
		Brokkenpiloot
	]]></title>
      <description><![CDATA[Mijn studentikoze neef staat nog geen uur op z’n snowboard als hij een sleutelbeen breekt. „O no, not you again”, zegt de Franse dokter die hem herkent van de vorige avond, toen hij zich bij de eerste hulp meldde met een flinke jaap in z’n onderarm. Twee dagen later treint neef terug naar Delft om zich te laten opereren aan zijn geknakte sleutelbeen. Eenmaal uit de narcose voelt meneer zich prima en rammelt z’n maag. De verpleegkundige vraagt wat hij op z’n brood wil hebben. Hij denkt even na en vraagt: heeft u gerookte zalm? ]]></description>
      <guid>https://nrc.nl/nieuws/2024/04/22/brokkenpiloot-a4196679</guid>
      <pubDate>Mon, 22 Apr 2024 06:43:41 +00:00</pubDate>
    </item>
    <item>
      <title><![CDATA[
		Telwoorden
	]]></title>
      <description><![CDATA[Dat Nederlands een lastige taal is voor buitenlanders, realiseerde ik me weer eens in een gesprek met mijn taalmaatje. Hij kwam tweeënhalf jaar geleden uit Afghanistan en spreekt al behoorlijk Nederlands. Op de vraag hoelang hij al in Nederland is, antwoordt hij „half drie”. ]]></description>
      <guid>https://nrc.nl/nieuws/2024/04/20/telwoorden-a4196621</guid>
      <pubDate>Sat, 20 Apr 2024 06:43:42 +00:00</pubDate>
    </item>
    <item>
      <title><![CDATA[
		Zakjes
	]]></title>
      <description><![CDATA[Tijdens mijn bekkenbodemspreekuur zie ik, gynaecoloog, een vrouw die klaagt over een moeilijke stoelgang. Ik informeer of ze laxeermiddelen gebruikt en vraag: „Gebruikt u voor de ontlasting zakjes?” Zij antwoordt: „Nee, maar wel voor de ontlasting van mijn hond.” ]]></description>
      <guid>https://nrc.nl/nieuws/2024/04/19/zakjes-a4196498</guid>
      <pubDate>Fri, 19 Apr 2024 06:43:42 +00:00</pubDate>
    </item>
  </channel>
</rss>
