<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[De datum]]></title>
      <description><![CDATA[Na een ferry-tocht van ruim vijf uur die op het vasteland in Oban begon, bereiken we het eiland Barra. Een van de zuidelijkste Buiten-Hebriden van Schotland. Het is zo afgelegen dat we ons haast niet kunnen voorstellen dat het hier  anyone  iets uitmaakt   who the next prime minister will be .  In het hotelletje vraag ik een  aan de bar gezeten  local  of hij me  the date  kan vertellen. Hij kijkt me van boven zijn pint vorsend aan en antwoordt:   „Date? What’s a date?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/04/de-datum-a4138082</guid>
      <pubDate>Thu, 4 Aug 2022 00:00:00 +00:00</pubDate>
    </item>
    <item>
      <title><![CDATA[Piep]]></title>
      <description><![CDATA[Vrienden zijn op vakantie en hebben gevraagd of ik voor hun kippen wil zorgen en van hun fruitbomen wil eten. Omdat alles in overvloed is, ga ik met eieren, moerbeien en pruimen naar mijn buurman, die net onder de douche vandaan komt. Ik meen iets onder zijn handdoek te zien bungelen en doe mijn best alleen naar zijn gezicht te kijken. Hij lijkt mijn ongemak te bemerken, want hij draait zich om en snelt weg terwijl hij roept: „Oh! Mijn piep!” Hij gaat natuurlijk een broek aantrekken. Even later komt hij terug, nog steeds met die handdoek en iets wat daaronderuit komt, en zegt: „Mijn piepers stonden op. Ik heb ze even lager gezet.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/03/piep-a4137989</guid>
      <pubDate>Wed, 3 Aug 2022 00:00:00 +00:00</pubDate>
    </item>
    <item>
      <title><![CDATA[Buitenland]]></title>
      <description><![CDATA[Na de vakantie door een aantal verschillende landen is mijn 3-jarige zoon erg gefocust op andere talen. Zoals wel vaker fietsen we vanuit ons dorp onder de rook van Amsterdam even naar het centrum. Tussen de toeristen in de binnenstad banen we ons ook nu weer een weg langs Nutella-shops en wafelwinkels. Als we de hoofdstad uit fietsen en bijna thuis zijn, vraagt hij: „Papa, welke taal spreken ze eigenlijk in Amsterdam?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/02/buitenland-a4137899</guid>
      <pubDate>Tue, 2 Aug 2022 00:00:00 +00:00</pubDate>
    </item>
    <item>
      <title><![CDATA[Flat]]></title>
      <description><![CDATA[Een vriendin is een dagje weg en ik laat de hond uit. Voor de hoofdingang heb ik daarom een sleutel gekregen. Maar een meneer voor mij opent de elektrische schuifdeur al en ik kan zo achter hem aan lopen. Hij vraagt mij terwijl we de lift in stappen of ik er woon. Ik leg hem de situatie uit. Zijn antwoord: „Oké. Maar ik vraag het altijd, want mensen lopen achter je aan en springen dan van de flat af.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/08/01/flat-a4137838</guid>
      <pubDate>Mon, 1 Aug 2022 00:00:00 +00:00</pubDate>
    </item>
    <item>
      <title><![CDATA[Grasmaaier]]></title>
      <description><![CDATA[Mijn vader (90) was toe aan een nieuwe grasmaaier want de oude snoer-maaier was ermee gestopt. Hij besloot dat hij nu een maaier wilde met batterijen. In de winkel met grasmaaiers kreeg hij de keuze tussen verschillende modellen.  „Dit model is de beste meneer, wel de duurste, maar hij gaat dan ook dertig  jaar mee.” Mijn vader: „Dan hoef ik die niet. heeft u er ook één voor ongeveer vijf  jaar?”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/30/grasmaaier-a4137753</guid>
      <pubDate>Sat, 30 Jul 2022 00:00:00 +00:00</pubDate>
    </item>
    <item>
      <title><![CDATA[Typemachine]]></title>
      <description><![CDATA[Jaren geleden liet ik mijn jongste zoon, toen een jaar of tien,  mijn oude typemachine uit de jaren tachtig zien. Enthousiast begon hij te typen. Zijn eigen naam, namen van vriendjes... Na een tijdje had hij het wel gezien en vroeg: „Zit er alleen Word op?” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/29/typemachine-a4137641</guid>
      <pubDate>Fri, 29 Jul 2022 00:00:00 +00:00</pubDate>
    </item>
    <item>
      <title><![CDATA[Geheugen]]></title>
      <description><![CDATA[Mijn schoonzuster (91) was tijdelijk opgenomen in het ziekenhuis Eben Haezer in Amsterdam. Een arts stelde haar verschillende vragen om te  onderzoeken of haar geheugen nog goed werkte. Zij wist alle vragen snel en goed te beantwoorden. Op de vraag  „weet u waar u nu bent?”  gaf zij direct  het goede antwoord.  „Maar”,  ging ze verder,  „mag ik u nu een vraag stellen? Weet  u wat Eben Haezer betekent?”  Dat wist de dokter niet.   „Tot zover heeft de Here ons geholpen”,  zei ze. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/28/geheugen-a4137539</guid>
      <pubDate>Thu, 28 Jul 2022 00:00:00 +00:00</pubDate>
    </item>
    <item>
      <title><![CDATA[Biologisch]]></title>
      <description><![CDATA[Ik fiets door het buitengebied. Jochies spelen op de weg met hun trekkers en stokken met rode boerenzakdoeken eraan gebonden. Ik maak een foto van ze. „Mevrouw, ben je voor of tegen de boeren?”  „Voor”, roep ik, „maar dan wel biologisch.”   „Wat is dat, biologisch?”  „Boeren, maar dan wat gezonder.” „O, dat doen wij ook want we eten heel veel groente.” Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/27/biologisch-a4137446</guid>
      <pubDate>Wed, 27 Jul 2022 00:00:00 +00:00</pubDate>
    </item>
    <item>
      <title><![CDATA[Vertaling ]]></title>
      <description><![CDATA[Met de Franse eigenaresse van het vakantiehuisje mail ik wat heen en weer over de data. We maken blijkbaar allebei gebruik van Google translate. Als ik mijn mail open, lees ik haar aanhef:  „Goedenavond verdieping”. Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/26/vertaling-a4137339</guid>
      <pubDate>Tue, 26 Jul 2022 00:00:00 +00:00</pubDate>
    </item>
    <item>
      <title><![CDATA[Handig]]></title>
      <description><![CDATA[In het Zijper Museum in Schagerbrug ontvangen we regelmatig schoolklassen. Sinds kort hebben we een typemachine uit de jaren 60 op de kindertafel neergezet. Een basisischooljongen typt enkele woorden en zegt: „Wat handig, je hoeft het niet uit te printen!”  Lezers zijn de auteurs van deze rubriek.  Een Ikje is  een persoonlijke ervaring  of anekdote in maximaal  120 woorden. Insturen via  ik@nrc.nl]]></description>
      <guid>https://www.nrc.nl/nieuws/2022/07/25/handig-a4137262</guid>
      <pubDate>Mon, 25 Jul 2022 00:00:00 +00:00</pubDate>
    </item>
  </channel>
</rss>
