<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ikje]]></title>
    <link>https://nrc.nl/rubriek/ikje</link>
    <description><![CDATA[Lezers zijn de auteur van deze rubriek. Een Ikje is een persoonlijke ervaring of anekdote in maximaal 120 woorden. Insturen via ik@nrc.nl.]]></description>
    <item>
      <title><![CDATA[
		Praktisch Pasen
	]]></title>
      <description><![CDATA[Als leerkracht van groep 8 van de basisschool, vertel ik in deze tijd van het jaar ook het paasverhaal. Eén van mijn leerlingen is Joey. Het liefst is hij met zijn handen bezig, theorie boeit hem matig. Bij het lijdensverhaal van Jezus vertel ik dat Jezus zeer waarschijnlijk niet aan het kruis gespijkerd is, maar dat hij met touwen om zijn polsen aan het kruis werd vastgebonden. Want een lichaam alleen aan spijkers hangend, valt van het kruis. Het blijft even stil totdat Joey dit nieuws verwerkt heeft. „Maar meneer, als je nu eerst voorboort kan het toch wel?” ]]></description>
      <guid>https://nrc.nl/nieuws/2024/03/26/praktisch-pasen-a4194181</guid>
      <pubDate>Tue, 26 Mar 2024 06:43:54 +00:00</pubDate>
    </item>
    <item>
      <title><![CDATA[
		De dag is nog jong
	]]></title>
      <description><![CDATA[Met onze Latijnse leeskring maken we een uitstapje naar Enschede. Een van ons is wat later. Voordat ik begrijp wat er gebeurt, schudt hij de stadsgids enthousiast de hand en zegt dat hij het zo leuk vindt om mijn man een keer te ontmoeten. De stadsgids reageert even enthousiast: „De dag is nog jong. Wie weet wat er nog kan gebeuren.” ]]></description>
      <guid>https://nrc.nl/nieuws/2024/03/25/de-dag-is-nog-jong-a4194050</guid>
      <pubDate>Mon, 25 Mar 2024 06:43:55 +00:00</pubDate>
    </item>
    <item>
      <title><![CDATA[
		Nachtgeluiden
	]]></title>
      <description><![CDATA[Ik woon op een zolderverdieping in hartje Amsterdam. Elke lente vestigt zich een gezin duiven in mijn dakgoot. Duiven zijn, zo blijkt, dag en nacht actief en maken constant geluid. Het is „oe, oe, oe”, van ’s ochtends vroeg tot ’s avonds laat. De soundtrack van mijn zomer. Als op een avond onverwacht een vriendin blijft logeren, maak ik de slaapbank in mijn woonkamer op. De volgende ochtend, als mijn vriend naar zijn werk is vertrokken, zegt ze ernstig: „Ik vertel je dit met de beste intenties, maar die seksgeluiden die jij maakt... daar moet je echt iets aan doen.” ]]></description>
      <guid>https://nrc.nl/nieuws/2024/03/23/nachtgeluiden-a4193940</guid>
      <pubDate>Sat, 23 Mar 2024 06:43:55 +00:00</pubDate>
    </item>
    <item>
      <title><![CDATA[
		Verbeterpunt
	]]></title>
      <description><![CDATA[Op mijn wandeling, rondje Aalsum, nabij Dokkum, pleeg ik vaak wat zwerfafval op te rapen en in de afvalbak te gooien. Mijn oog valt op een leeg pak vruchtensap en besluit het op te rapen en mee te nemen. Daarnaast ligt een verfrommeld A-4’tje met de volgende tekst: „Ik heb lesverstorend gedrag. Hierdoor kunnen anderen niet werken. Ik zit voortaan rustig op de aangewezen plek en ben daar aan het werk.” Wat mij betreft had daar aan toegevoegd mogen worden: „En afval gooi ik niet in de berm.” ]]></description>
      <guid>https://nrc.nl/nieuws/2024/03/22/verbeterpunt-a4193801</guid>
      <pubDate>Fri, 22 Mar 2024 06:43:55 +00:00</pubDate>
    </item>
    <item>
      <title><![CDATA[
		Zoete stengels
	]]></title>
      <description><![CDATA[Ik ben opgegroeid in Roosendaal waar het soms flink kon stinken als bij de plaatselijke suikerfabriek hordes vrachtwagens suikerbieten kwamen lossen. Ik weet niet beter dan dat suiker uit suikerbiet komt. Op vakantie in Marokko zie ik een straatventer in de weer met een soort groene bamboestokken die door een pers gehaald worden en waar vervolgens sap uit komt. Voor omgerekend een euro krijg ik een gelig, mierzoet drankje. Op mijn vraag of hij er misschien suiker aan heeft toegevoegd, antwoordt hij met een grote grijns: „Nee hoor.” ]]></description>
      <guid>https://nrc.nl/nieuws/2024/03/21/zoete-stengels-a4193681</guid>
      <pubDate>Thu, 21 Mar 2024 06:43:56 +00:00</pubDate>
    </item>
    <item>
      <title><![CDATA[
		Turkse pizza
	]]></title>
      <description><![CDATA[Van de leerling uit vwo 5 aan wie ik een bijles spelling en formuleren heb gegeven krijg ik de volgende dag een door zijn moeder gebakken Turkse pizza. Dat het wel goedkomt met zijn Nederlands bewijst hij met de poëtische omschrijving van ongekookte bladgroenten in zijn uitleg over hoe ik de pizza het best op kan warmen. „Gewoon in de pan of oven, meneer, en dan daarna nog wat konijnenvoer erin.” ]]></description>
      <guid>https://nrc.nl/nieuws/2024/03/20/turkse-pizza-a4193541</guid>
      <pubDate>Wed, 20 Mar 2024 06:43:56 +00:00</pubDate>
    </item>
    <item>
      <title><![CDATA[
		Wijze les
	]]></title>
      <description><![CDATA[Mijn vrouw heeft een reis naar Boston geboekt. Zij vertelt haar kleinzoon (15) de dag voor vertrek over de rijke historie van de stad: de Boston Tea Party, theekisten die de kolonisten in de haven wierpen (1773) en het begin van de Amerikaanse revolutie. Hij knikt bevestigend en kent het verhaal. „Van de geschiedenisles op school?” vraagt zij (voormalig docente) hoopvol. „Nee uit de Donald Duck”, is zijn antwoord. ]]></description>
      <guid>https://nrc.nl/nieuws/2024/03/19/wijze-les-a4193418</guid>
      <pubDate>Tue, 19 Mar 2024 06:43:57 +00:00</pubDate>
    </item>
    <item>
      <title><![CDATA[
		Ramadan
	]]></title>
      <description><![CDATA[Mijn leerlingen zijn deze week nog aan het wennen aan de ramadan. Dat betekent in de meeste gevallen dat zelfs de drukke mannen zich koest houden in de les. In 4 havo lijken vier gezellige vrienden echter resistent tegen de honger en de slaap. Ik blijf kalm waarschuwen, maar aan het eind van de les hoor ik mezelf op vol volume dreigen met „melden” en „nablijven”. Dat helpt. Ik denk nog dat ik me uitstekend heb beheerst, maar als ze het lokaal verlaten hoor ik een van hen zeggen: „Doet ze ook mee aan de ramadan ofzo?” ]]></description>
      <guid>https://nrc.nl/nieuws/2024/03/18/ramadan-a4193320</guid>
      <pubDate>Mon, 18 Mar 2024 06:43:57 +00:00</pubDate>
    </item>
    <item>
      <title><![CDATA[
		Internationaal
	]]></title>
      <description><![CDATA[Tijdens de wekelijkse lecture van mijn master, voerden we een discussie met alle internationale studenten en de professor. Het enige andere Nederlandse meisje uit de klas kreeg het woord. Ze vertelde, in het Engels, over de rol die de Europese Unie aanneemt in de Oekraïne-oorlog. De klas gevuld met internationals begon hard te lachen. Ze sprak namelijk vol zelfverzekerheid over the European Onion. ]]></description>
      <guid>https://nrc.nl/nieuws/2024/03/16/internationaal-a4193250</guid>
      <pubDate>Sat, 16 Mar 2024 06:43:57 +00:00</pubDate>
    </item>
    <item>
      <title><![CDATA[
		Gemiste kans
	]]></title>
      <description><![CDATA[In mijn V6-klas gaat het over de Oscarwinnende Hoyte van Hoytema. „Gaaf eigenlijk, zo’n naam”, zegt iemand. „In Franeker heb je het planetarium van Eise Eisinga”, weet iemand anders. En ook: „Had je in de Tweede Kamer niet die ene van D66? Sjoerd Sjoerdsma?” De hockeyfans joelen in koor: „Taeke Taekema!” Als ik wil uitleggen waar zo’n naam vandaan komt, roept iemand vanaf de achterste rij: „Gemiste kans dit, meneer. Waarom hebben uw vader en moeder u geen Otto genoemd?” ]]></description>
      <guid>https://nrc.nl/nieuws/2024/03/15/gemiste-kans-a4193125</guid>
      <pubDate>Fri, 15 Mar 2024 06:43:58 +00:00</pubDate>
    </item>
  </channel>
</rss>
