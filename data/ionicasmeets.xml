<?xml version="1.0" encoding="utf-16"?>
<rss version="2.0">
  <channel>
    <title><![CDATA[Ionica Smeets]]></title>
    <link>https://www.volkskrant.nl/auteur/ionica-smeets</link>
    <description><![CDATA[Ionica Smeets]]></description>
    <item>
      <title><![CDATA[Wat gebeurt er als je het Groot Dictee der Nederlandse Taal combineert met het rekendictee?]]></title>
      <description><![CDATA[<p>Op 11-11-22 organiseert Marjolein Kool van de Hogeschool Utrecht het Bartjens</p>
<p>Rekendictee</p>
<p>. Echt iets voor wie net als ik in gedachten onmiddellijk twee streepjes toevoegde om die prachtige datum te veranderen in de som 11+11=22. Kool is hogeschoolhoofddocent rekenen-wiskunde en didactiek plus een verdienstelijk light-versedichter. Ze maakte ooit samen met Drs. P de fantastische dichtbundel</p>
<p>Wis- en natuurlyriek</p>
<p>.</p>
<p>Volgende week presenteert Kool actuele sommen die ze voorleest als in een dictee, waarna de deelnemers razendsnel de antwoorden moeten uitrekenen. Er is een bijeenkomst in Utrecht voor volwassenen en een onlineversie voor basisscholieren. Dit is een van de oefenopgaven: â€˜Een journalist noteert het aantal reizigers dat op Schiphol in de rij staat. Hij zet per ongeluk een nul te veel achter dat aantal. Daardoor wordt het aantal met 198.000 vermeerderd. Welk getal had de journalist moeten noteren?â€™</p>
<p>Een paar weken later, op 26 november, is het Groot Dictee der Nederlandse Taal te horen op NPO Radio 1. En ineens vroeg ik me af: wat zou er gebeuren als je die twee dictees combineert? Dat je de sommen niet alleen moet oplossen, maar ook correct moet opschrijven en dat die dan vol met heerlijke dicteewoorden zitten? Dan zou je zoiets krijgen:</p>
<p>1. Om faillissementen in de saunabranche te voorkomen wordt als ad-hocoplossing een prijsplafond geÃ«ntameerd voor elektra. Voor de eerste 3.000 kilowattuur stroom per jaar geldt een tarief van 40 cent per kilowattuur, daarboven geldt het commerciÃ«le tarief van 69 cent per kilowattuur. Een wellnesscentrum jeremieerde over een jaargebruik van 7.219 kilowattuur. Hoeveel betaalt dit centrum per jaar voor de elektriciteit?</p>
<p>2. Een bommoeder krijgt op eerste kerstdag een przewalskipaard cadeau van een bevriende balalaikaspeelster. Dit minuscuul lijkende paard weegt nochtans 159 kilogram meer dan de extatische moeder. Vrouw en paard wegen gezamenlijk 285 kilogram. Reken maar uit op een A4â€™tje: wat is het gewicht van dit chique przewalskipaardje?</p>
<p>3. De stikstofrichtlijn moet coÃ»te que coÃ»te worden geÃ¼pdatet om te veel eutrofiÃ«ring in het weidse coulisselandschap te voorkomen. Bij een overschot aan nutriÃ«nten kunnen algen zichzelf elke dag verdubbelen. Een vijver is op dag 24 in extenso gevuld met zulke exponentieel toenemende algen. Hoeveel procent van de oorspronkelijk pico bello vijver was op dag 12 geÃ«quipeerd met algen?</p>
<p>4. Sinds Elon Musk Twitterbaas op zijn curriculum vitae (cv) heeft staan, neemt het aantal gebruikers van de app Mastodon snel toe. Nederland heeft op dit moment 2,9 miljoen Twittergebruikers. Hypothetisch zou elke dag 10 procent van hen geÃ¯rriteerd kunnen omschakelen naar Mastodon. Stel nu even dat het niet hypothetisch is en dat dagelijks 10 procent van de op dat moment overgebleven Nederlandse gebruikers consciÃ«ntieus overgaat. Hoeveel slimmeriken stappen dan op dag vijf over?</p>
<p>De antwoorden: oefenopgave: 22.000 mensen in de rij, opgave 1: 4.111,11 euro, opgave 2: 222 kilo, opgave 3: 0,024 procent, opgave 4: 190.269 overstappers.</p>
<p>Over de juiste spelling van de opgaven kan getwist worden, maar wie het hetzelfde deed als onze eindredactie, krijgt in elk geval de volle punten.</p>]]></description>
      <guid>https://volkskrant.nl/wetenschap/wat-gebeurt-er-als-je-het-groot-dictee-der-nederlandse-taal-combineert-met-het-rekendictee~bb09c499/</guid>
      <pubDate>Fri, 4 Nov 2022 00:00:00 +00:00</pubDate>
    </item>
    <item>
      <title><![CDATA[Veel nepnieuws is opgebouwd rond uitspraken die wel kloppen, maar die niets betekenen]]></title>
      <description><![CDATA[<p>Een groeiend aantal collegaâ€™s doet onderzoek naar desinformatie. Wie verspreiden er nepnieuws? Wat is een goede manier om misinformatie te corrigeren? Hoe leer je mensen om zich te wapenen tegen misleiding? De raakste observatie over nepnieuws las ik echter niet in een van hun artikelen, maar in de dit jaar verschenen thriller</p>
<p>De Repair Club</p>
<p>van Charles den Tex.</p>
<p>â€˜Veel nepnieuws is opgebouwd rond uitspraken die wel kloppen, maar die niets betekenen en die het moeilijk maken om waardevolle informatie eruit te filterenâ€™, aldus een personage dat bij de Nederlandse geheime dienst werkt.</p>
<p>Nieuws dat wel klopt, maar niet waar is. Als voorbeeld noemt dit personage hoe vanuit Moskou een bericht wordt rondgepompt dat een groeiend aantal Nederlanders tegen de inmenging van de Verenigde Staten in SyriÃ« is: â€˜Een groeiend aantal Nederlanders, dat was typisch zoâ€™n betekenisloze opmerking. Als er eerst honderd mensen tegen de Amerikaanse activiteiten waren en nu tweehonderd, dan is dat een groeiend aantal, zelfs een sterk groeiend aantal want dan is het aantal mensen verdubbeld. Maar het is nog steeds een te verwaarlozen aantal.â€™ Het personage merkt ook op dat: â€˜Zelfs als de dienst de berichten kan weerleggen, zal de inhoud van het artikel eindeloos lang blijven rondzingen en zullen er mensen blijven die het antwoord domweg niet geloven.â€™</p>
<p>Het is pijnlijk raak wat Den Tex schrijft. Het gaat bij ophef vaak over â€˜steeds meerâ€™ of een â€˜verdubbeling vanâ€™, terwijl het dan nog steeds om heel kleine aantallen gaat.</p>
<p>Getallen hoeven bij dit soort berichten ook niet zo precies te zijn. Neem de berichten over de Utrechtse statushouders die hun baan hadden opgezegd nadat ze een huurwoning kregen toegewezen â€“ tientallen zouden het er zijn. Er volgde veel ophef, er werden allerlei boze vragen gesteld en beleid werd in twijfel getrokken. Bij nader inzien bleek het om</p>
<p>drie mensen</p>
<p>te gaan in een groep van 650. Ik durf er een nulurencontract bij McDonaldâ€™s onder te verwedden dat bij veel mensen toch vooral de oorspronkelijke boodschap is blijven hangen.</p>
<p>Hoewel onderzoek laat zien dat factchecken van onware beweringen helpt, is het lastig dat je met dit soort correcties slechts een kleine groep mensen bereikt. Een interessante ontwikkeling in onderzoek zijn spellen die mensen helpen om psychologische weerstand tegen misinformatie te laten opbouwen, zoals</p>
<p>The Bad News Game</p>
<p>. Hierin is het doel om als speler de reputatie van een multinational om zeep te helpen met misinformatie. Je leert precies welke technieken je daarbij nodig hebt. Bijvoorbeeld onder in de categorie vermommen: â€˜Om geloofwaardig te zijn op het internet moet je je vermommen als serieuze nieuwsmaker. Een betrouwbare naam. Een interessante functie.â€™</p>
<p>Gerandomiseerde onderzoeken laten zien dat mensen die dit spel gespeeld hebben daarna misinformatie op sociale media minder snel geloven. Maar dat effect zwakt na een tijdje af en het werkt vooral goed bij de soorten misleiding die mensen uit het spel kennen.</p>
<p>Zoals ik al schreef doet een groeiend aantal collegaâ€™s dit soort onderzoek naar desinformatie. Maar ik weet dus niet goed of dit in het grote geheel nu een te verwaarlozen aantal is of niet.</p>]]></description>
      <guid>https://volkskrant.nl/wetenschap/veel-nepnieuws-is-opgebouwd-rond-uitspraken-die-wel-kloppen-maar-die-niets-betekenen~b2419f8a/</guid>
      <pubDate>Fri, 28 Oct 2022 00:00:00 +00:00</pubDate>
    </item>
    <item>
      <title><![CDATA[Laatst kwam ik een prachtig wiskundig bewijs tegen over datacompressie]]></title>
      <description><![CDATA[<p>De naam S10 is een elegant gecomprimeerde versie van â€˜Stienâ€™. Als je de tekst van haar nummer</p>
<p>De diepte</p>
<p>compacter wilt opschrijven, dan kun je bijvoorbeeld â€˜Tadadadadadadadadaâ€™, vervangen door â€˜Ta 78 x daâ€™.</p>
<p>Bij verliesvrije datacompressie kun je uit het gecomprimeerde bestand het oorspronkelijke bestand weer precies terugtoveren. Dit is niet vanzelfsprekend, denk aan de blokkerige fotoâ€™s die je soms ziet: daar is het fotobestand zo verkleind dat je niet meer terug kunt naar het oorspronkelijke plaatje.</p>
<p>Laatst kwam ik een prachtig wiskundig bewijs tegen dat een methode voor verliesvrije datacompressie nooit kan werken voor Ã¡lle bestanden. Als je een methode hebt die minstens Ã©Ã©n bestand kleiner maakt, dan bestaat er onvermijdelijk een bestand dat door diezelfde methode juist groter wordt.</p>
<p>Het is een bewijs uit het ongerijmde: je begint met het tegenovergestelde van wat je wilt bewijzen, redeneert vanuit daar volgens een aantal volkomen logische stappen, net zo lang tot je een tegenstelling tegenkomt. Omdat al je stappen logisch en correct waren is de enige mogelijke conclusie dat je eerste aanname niet klopte.</p>
<p>In dit bewijs redeneren we over bestanden die opgeslagen zijn als een eindige reeks bits (die elk 0 of 1 kunnen zijn). We nemen aan dat er een compressiemethode bestaat die minstens Ã©Ã©n bestand omzet naar een output die korter is dan het origineel Ã©n dat deze methode alle andere bestanden niet langer maakt dan ze waren. (Bestanden langer maken is namelijk niet zoâ€™n heel handige vorm van compressie.)</p>
<p>Nu volgt er een klein beetje notatie: Laat M het kleinste getal zijn zodat er een bestand B bestaat met lengte M dat in een korter bestand wordt omgezet. Laat N de lengte zijn van de gecomprimeerde versie van dit bestand.</p>
<p>Omdat N kleiner is dan M, zal elk bestand van lengte N precies even lang blijven wanneer het gecomprimeerd wordt (want M was de kleinste lengte die omgezet kon worden in een korter bestand en we hebben aangenomen dat onze methode bestanden nooit groter zal maken).</p>
<p>Hoeveel bestanden van lengte N zijn er? Elke van de N bits kan 0 of 1 zijn, daarmee zijn er in totaal 2</p>
<p>N</p>
<p>verschillende bestanden mogelijk.</p>
<p>Deze bestanden worden door de compressiemethode allemaal omgezet in Ã©Ã©n of ander bestand met lengte N. Daarnaast wordt ook het grotere bestand B gecomprimeerd tot een bestand met lengte N. Dat zijn dus samen 2</p>
<p>N</p>
<p>+1 gecomprimeerde bestanden van lengte N, terwijl het aantal mogelijke bestanden van deze lengte slechts 2</p>
<p>N</p>
<p>is. We hebben Ã©Ã©n bestand te veel en dat betekent dat er twee verschillende input-bestanden zijn die tot precies hetzelfde gecomprimeerde bestand leiden. Dit maakt het onmogelijk om uit dit gecomprimeerde bestand te bepalen wat het oorspronkelijke bestand was.</p>
<p>Dit betekent dat onze oorspronkelijke aanname niet kan kloppen: er bestaat dus geen compressiemethode die minstens Ã©Ã©n bestand kleiner maakt en verder alle andere bestanden niet langer maakt dan ze waren. Dus elke zinvolle verliesvrije compressiemethode maakt minstens Ã©Ã©n bestand juist groter dan het was. Zoals S10 zong: â€˜Ken je het gevoel dat, dat je droom niet uitkomt?â€™</p>]]></description>
      <guid>https://volkskrant.nl/wetenschap/laatst-kwam-ik-een-prachtig-wiskundig-bewijs-tegen-over-datacompressie~b4a6addd/</guid>
      <pubDate>Fri, 21 Oct 2022 00:00:00 +00:00</pubDate>
    </item>
    <item>
      <title><![CDATA[In het casino liep ik mee met een vrouw die een systeem zei te hebben waarmee ze altijd won bij roulette]]></title>
      <description><![CDATA[<p>â€˜Het gemiddeld geleden verlies is 153 euro per maandâ€™, las ik in een</p>
<p>artikel</p>
<p>over onlinegokken. Ik vind het moeilijk om me iets voor te stellen dat treuriger is dan iemand die online gokt (hooguit â€˜een man die met twee bakkebaarden aan en haar op zâ€™n hoofd als Bison Kit op de kermis alleen in een botsauto zitâ€™, om Jeroen van Merwijk te citeren).</p>
<p>Bij een casino weet je ook dat je uiteindelijk altijd verliest, maar ben je in elk geval nog een avondje uit. Jaren terug liep ik voor een</p>
<p>rapportage</p>
<p>een avond mee met iemand die beweerde dat zij een systeem had bedacht om altijd te winnen bij roulette.</p>
<p>Haar systeem was een variant op een klassieke strategie waarbij je inzet op rood of zwart en elke keer als je verliest je inzet verdubbelt. Zodra je wint, krijg je alle verliezen terug plus win je de oorspronkelijke inzet. Als je bijvoorbeeld begint met 1 euro en drie keer achter elkaar verliest voordat je wint, dan heb je in totaal 1 + 2 + 4 + 8 = 15 euro ingezet. Zodra je de vierde keer bij je inzet van 8 euro wint, krijg je 16 euro. Je wint dus Ã©Ã©n euro.</p>
<p>Er zijn hierbij twee problemen: er zit een nul op het rad wat de kansen in je nadeel verandert. En het tweede, nog grotere, probleem is dat die verdubbelingen nogal hard gaan. De inzetten groeien net als het aantal besmettingen tijdens een pandemie exponentieel. Gokkers lopen al snel aan tegen de limiet van het casino of die van hun eigen bankrekening.</p>
<p>De gokker met wie ik meeliep, had een eigen variant uitgepuzzeld en beweerde dat zij nooit verloor. Dat leek me mathematisch onmogelijk en ik rende een avond achter haar aan van roulettetafel naar roulettetafel om te kijken wat ze deed. Die avond verliet ze het casino met een mooie winst en een triomfantelijke lach naar mij.</p>
<p>Thuis rekende ik haar systeem door en maakte simulaties met behulp van collega Wouter van Joolingen. Zoals de wetten van de wiskunde al voorspelden, verliest ze op de lange termijn wel degelijk geld. Alleen op een heel slimme manier: van de duizend keer spelen verliest ze gemiddeld slechts dertien keer. Alleen zijn de winsten gemiddeld zoâ€™n 12 euro en de verliezen steeds de volle 1.000 euro. Zo wint het casino op den duur toch, maar zijn er vooral veel avonden dat de gokker met een vrolijk gevoel het casino verlaat.</p>
<p>Hoeveel vrolijkheid hebben de onlinegokkers van hun 153 euro per maand? Voor hetzelfde geld kun je elke week twee keer naar de bioscoop (inclusief popcorn). Of je kunt lid worden van een heel exclusieve sportclub. Je kunt elke maand zeker drie nieuwe geweldige bordspellen of games kopen. Je kunt de shortlist van een literaire prijs naar keuze bestellen en avonden lezen. Je kunt een vriend trakteren op een heel lekker etentje. En als je per se een verwaarloosbare kans wilt om rijk te worden, dan kun je een schoolbord plus krijtjes bestellen en proberen om de Riemann-hypothese te bewijzen waar een miljoen dollar op staat.</p>]]></description>
      <guid>https://volkskrant.nl/wetenschap/in-het-casino-liep-ik-mee-met-een-vrouw-die-een-systeem-zei-te-hebben-waarmee-ze-altijd-won-bij-roulette~b6814e86/</guid>
      <pubDate>Fri, 14 Oct 2022 00:00:00 +00:00</pubDate>
    </item>
    <item>
      <title><![CDATA[Zijn de deepfakes die worden gebruikt voor rouwverwerking nou zoâ€™n goed idee?]]></title>
      <description><![CDATA[<p>In deze Nobelprijsweek herlas ik het gedicht</p>
<p>The Committee Weighs In</p>
<p>van Andrea Cohen:</p>
<p>I tell my mother</p>
<p>Iâ€™ve won the Nobel Prize.</p>
<p>Again? she says. Which</p>
<p>discipline this time?</p>
<p>Itâ€™s a little game</p>
<p>we play: I pretend</p>
<p>Iâ€™m somebody, she</p>
<p>pretends she isnâ€™t dead.</p>
<p>Al jaren vond ik dit een mooi gedicht, maar sinds mijn moeder afgelopen december overleed, komt het harder binnen. Wat zou ik graag hebben dat zij even deed alsof ze niet dood was, zodat ik met haar kon praten (al dan niet over Nobelprijzen).</p>
<p>In een nieuwe tentoonstelling over kunstmatige intelligentie bij Rijksmuseum Boerhaave zag ik een experiment waarin mensen praatten met overleden dierbaren. Of beter gezegd: ze hadden een videogesprek met een deepfake van hun geliefde. Met kunstmatige intelligentie worden fotoâ€™s van de overledene omgezet naar bewegend beeld, en een rouwtherapeut voert het gesprek. Stemmen zijn (nu nog) moeilijker na te maken dan beeld en de nabestaanden horen daarom slechts de stem van de therapeut, maar zien de overledene bewegen en lachen. De ervaring is blijkbaar zo overrompelend dat sommige nabestaanden na afloop zeggen dat ze toch het gevoel hebben dat ze even met hun dode geliefde hebben gesproken.</p>
<p>Bas Haring, volksfilosoof en gepromoveerd in de kunstmatige intelligentie, is de gastcurator van deze expositie die</p>
<p>BrAInpower</p>
<p>heet â€“ met de AI van Artificial Intelligence. Bij de opening ervan legde Haring nog maar eens uit wat een computer doet: â€˜Hij haalt een getal uit een laatje, haalt een ander getal uit een tweede laatje en in een derde laatje staat wat de computer met die twee getallen moet doen. De computer voert vervolgens Ã©Ã©n of andere berekening uit met die twee getallen en stopt de uitkomst ook weer in een laatje.â€™ Haring gaf deze uitleg om te benadrukken dat er niets magisch is aan kunstmatige intelligentie. Het is uiteindelijk een computer die getallen uit laatjes pakt en daarmee rekent â€“ en dat dan supersnel.</p>
<p>Soms lijken we dat te vergeten en denken we dat kunstmatige intelligentie iets bovennatuurlijks is. Haring merkte op dat de definitie in de loop der tijden veranderd is. Vroeger was kunstmatige intelligentie alles dat we nog niet konden, nu wordt bijna elk algoritme bestempeld als kunstmatige intelligentie.</p>
<p>In de tentoonstelling zijn allerlei voorbeelden te zien van de huidige toepassingen van kunstmatige intelligentie: van medische diagnoses tot het maken van nieuwe kunst. Ook gaat het over ethische en filosofische vragen die dit alles oproept: hoe zorg je voor eerlijke, niet-discriminerende algoritmen? En hoe bijzonder zijn wij als mensen eigenlijk? Wat kunnen wij dat een computer uiteindelijk niet Ã³Ã³k zal kunnen?</p>
<p>Ik denk inmiddels al een paar weken aan de deepfakes die gebruikt worden voor rouwverwerking â€“ en of dit nou een goed idee is. Zou ik zelf op die manier met mijn moeder willen praten? Of zou ik, als ik haar zo zag, steeds blijven denken dat ik kijk naar het resultaat van een computer die steeds maar getallen uit laatjes haalt, daar een berekening op uitvoert en het antwoord weer in een laatje stopt?</p>]]></description>
      <guid>https://volkskrant.nl/wetenschap/zijn-de-deepfakes-die-worden-gebruikt-voor-rouwverwerking-nou-zo-n-goed-idee~bf4fac6f/</guid>
      <pubDate>Fri, 7 Oct 2022 00:00:00 +00:00</pubDate>
    </item>
    <item>
      <title><![CDATA[Wat is er zo grappig aan het getal 69.420?]]></title>
      <description><![CDATA[<p>â€˜Mevrouw, u bent toch die van de getallen? Weet u al dat 69.420 een leuk getal is?â€™, vroeg een onderuitgezakte puber aan me. Ik word inmiddels aangesproken met u, ik houd de K-pop-bands niet uit elkaar en laat de croptops aan me voorbijgaan. Maar ik mag toch hopen dat ik nog een beetje kan meekomen met de getallen van</p>
<p>the cool kids</p>
<p>.</p>
<p>Als ik zeg dat ik geen idee heb, gnuift de puber en duikt weer weg in zijn hoody. â€˜Zoek het dan maar eens op.â€™ Het eerste resultaat dat ik vind is iets met 69.420 in Minecraft, het lijkt me duidelijk dat ik op de goede weg ben. Ik vind ook een berichtje over hoe Elon Musk mensen aan het lachen maakte door de prijs van een van de Teslaâ€™s te verlagen naar 69.420 dollar. Maar wat is er dan zo grappig aan dit getal?</p>
<p>Het zal vast niet zijn dat 69.420 een Zumkeller-getal is omdat zijn delers kunnen worden verdeeld in twee verzamelingen die allebei als som 105.840 hebben.</p>
<p>U</p>
<p>rban Dictionary</p>
<p>geeft het antwoord: 69.420 blijkt een soort neologisme, opgebouwd uit 69 en 420. Als ik opkijk van mijn telefoon en tegen de puber begin over dat 69 natuurlijk het seksstandje is waarbij je (â€¦), word ik vastberaden onderbroken met een â€˜ieuw,</p>
<p>gross</p>
<p>â€™. Ik denk terug aan hoe de destijds bijna tachtigjarige wiskundige Ed de Moor me lang geleden de wulpse feestkaart liet zien die hij had gemaakt voor zijn 69ste verjaardag: met schaars geklede figuren, een grote 69 en â€˜olalaâ€™. Ik voelde een mengeling van ongemak en bewondering bij iemand die zoveel ouder was dan ik en zo enthousiast naar seks verwees.</p>
<p>De helft van het raadsel is opgelost. Nu nog de 420. Dat getal blijkt een verwijzing naar cannabis. Er blijkt zelfs een Wikipedia-pagina te bestaan voor â€˜420 (cannabiscultuur)â€™. De speciale betekenis van het getal zou zijn ontstaan toen een Amerikaanse groep scholieren op zoek was naar een verlaten wietplantage. Zij spraken om 4:20 PM af, en op de een of andere manier werd â€˜4:20â€™ zo een codenaam voor wietgebruik. (Ik vermoed dat dit hele verhaal heel logisch klinkt als je geblowd hebt.) Net als â€˜69â€™ voor een seksstandje, is het gebruik van â€˜420â€™ in deze betekenis helemaal niet nieuw, dit verhaal komt uit de jaren zeventig. Al jaren protesteren Amerikanen tegen wietverboden op 20 april (4/20 in hun notatie, die ook heel logisch is als je geblowd hebt).</p>
<p>Als we de elementen 69 en 420 samenvoegen, dan kom je erop uit dat 69.420 betekent dat je seks hebt in standje 69 terwijl je high bent.</p>
<p>â€˜Nou, dat is het dus helemaal nÃ­Ã©t. Oude mensen snappen er niets vanâ€™, moppert de puber. â€˜Het is gewoon een grappig getal dat mensen vaak gebruiken op YouTube.â€™</p>
<p>Ik geloof dat ik het eindelijk snap. Waar ik voorheen zei: â€˜Dat bericht had wel 1.729 reactiesâ€™, zal ik voortaan zeggen: â€˜Die post had wel 69.420 likesâ€™. Nu nog even vragen of</p>
<p>the cool kids</p>
<p>het eigenlijk nog wel over likes hebben.</p>]]></description>
      <guid>https://volkskrant.nl/wetenschap/wat-is-er-zo-grappig-aan-het-getal-69-420~b52fa205/</guid>
      <pubDate>Fri, 30 Sep 2022 00:00:00 +00:00</pubDate>
    </item>
    <item>
      <title><![CDATA[Filantropie is een stuk minder sympathiek als het ook een slimme manier van belasting ontwijken is]]></title>
      <description><![CDATA[<p>Hoppa! Yvon Chouinard, oprichter van het outdoorkledingmerk Patagonia, â€˜</p>
<p>geeft zijn bedrijf aan het klimaatâ€™</p>
<p>. Met een sympathieke constructie steekt hij zijn familieaandelen in twee fondsen â€˜om de planeet te reddenâ€™. Die fondsen gaan zoâ€™n 100 miljoen euro per jaar uitkeren aan projecten die natuur en biodiversiteit beschermen. 100 miljoen! Hoogleraar filantropie RenÃ© Bekkers bleek iets minder onder de indruk van dit bedrag: â€˜Vergeleken met de 374 miljoen euro (in 2020) van de Postcode Loterij in Nederland, is 100 miljoen euro niet uitzonderlijk veel.â€™ Maar het geld van de Postcode Loterij komt dan wel weer van een heleboel losse donateurs en gaat ook naar een heleboel verschillende soorten goede doelen.</p>
<p>Hoeveel is 100 miljoen nu eigenlijk? In de week van Prinsjesdag vliegen dit soort grote bedragen door de lucht en ik vind het altijd fijn om zulke bedragen vanuit verschillende perspectieven te bekijken. Je kunt met 100 miljoen een jaar lang voor alle huishoudens in Heerlen hun energierekening met 200 euro per maand verlagen. Je hebt aan de andere kant maar liefst 170 keer 100 miljoen euro nodig voor het herstelpakket voor de koopkracht dat het kabinet dinsdag presenteerde. Met 100 miljoen euro kun je voor iedere Nederlander een Donald Duck-pocket kopen. Je kunt Deloitte er iets meer dan 16 rapporten over de mondkapjesdeal van laten maken. Met 100 miljoen kun je jezelf â€˜gillend rijkâ€™ noemen.</p>
<p>En dat bedrag gaat dus jaarlijks vanuit Patagonia via fondsen naar biodiversiteit en natuur. Heel sympathiek. Laatst sprak ik met een vriend over hoe jammer ik het vond dat Nederlandse miljardairs niet vaker zoiets doen. In Duitsland leerde ik dit jaar de Klaus Tschira-stichting kennen, opgericht door de inmiddels overleden natuurkundige Tschira die steenrijk werd met softwarebedrijf SAP. De stichting geeft jaarlijks ettelijke miljoenen aan projecten die de exacte vakken stimuleren. Complete universiteitsgebouwen, instituten, allerlei congressen en mooie projecten worden door de stichting betaald. (Hier denk ik graag aan als ik weer eens worstel met het niet per se heel gebruiksvriendelijke SAP-systeem van mijn universiteit.)</p>
<p>De vriend aan wie ik dit vertelde was een stuk minder onder de indruk. Was dit niet enorm ondemocratisch? Waarom zou een stichting over dit soort dingen moeten beslissen, zou dat niet veel beter van gemeenschapsgeld betaald kunnen worden?</p>
<p>Ik dacht terug aan de inmiddels legendarische speech van Rutger Bregman op het World Economic Forum in Davos in 2019. Bij een paneldiscussie over vermogensongelijkheid raasde hij tegen de allerrijksten: â€˜Houd eens op met praten over filantropie, ga het eens hebben over</p>
<p>belasting</p>
<p>. We kunnen Bono nog wel een keer uitnodigen, maar we moeten praten over belasting. (â€¦) Belasting, belasting, belasting. De rest is volgens mij allemaal bullshit.â€™</p>
<p>Filantropie is ook gelijk een stuk minder sympathiek als het tegelijk een slimme manier van belastingontwijking is. Ik was dan ook een beetje teleurgesteld toen ik bij</p>
<p>Bloomberg</p>
<p>las dat Yvon Chouinard van Patagonia met zijn sympathieke constructie blijkbaar een belastingaanslag van 700 miljoen euro voorkomt.</p>
<p>Ik geloof dat mijn vriend en Rutger Bregman (in willekeurige volgorde) gelijk hebben. Liefdadigheid lijkt aardig, maar het is niet erg democratisch.</p>]]></description>
      <guid>https://volkskrant.nl/wetenschap/filantropie-is-een-stuk-minder-sympathiek-als-het-ook-een-slimme-manier-van-belasting-ontwijken-is~b74237b6/</guid>
      <pubDate>Fri, 23 Sep 2022 00:00:00 +00:00</pubDate>
    </item>
    <item>
      <title><![CDATA[Wat is het toch met al die bedrijven die om de drie seconden de mening van hun klanten vragen?]]></title>
      <description><![CDATA[<p>Laatst kocht ik een bril. Bij het afrekenen smeekte mijn opticien of ik een enquÃªte wilde invullen over haar service. Het was daarbij wel belangrijk om te weten dat de winkel bij een Amerikaans bedrijf hoorde en dat elk cijfer onder de 9 werd gezien als een onvoldoende. Ik vroeg me af wat erger was voor haar beoordeling: als ik haar dienstverlening een welgemeende 7 zou geven, of als ik de enquÃªte helemaal niet invulde.</p>
<p>Voordat ik verder ga, zou ik heel graag even uw mening vragen over de alinea die u net gelezen heeft.</p>
<p>Hoe beoordeelt u deze column tot nu toe?</p>
<p>ğŸ˜ Waardeloos, stond Sander Schimmelpenninck ook maar op zaterdag in de krant.</p>
<p>ğŸ˜ Neutraal, maar ik hoop niet dat er straks weer heel veel getallen komen in deze column.</p>
<p>ğŸ˜€ Geweldig, ik vind hem nu al leuk en ik ben nog maar net begonnen.</p>
<p>Het lijkt wel of dit soort klantenonderzoekjes exponentieel groeit. Een kleine greep uit de verzoeken van de laatste tijd: mijn kapper wil dat ik de knipbeurt van mijn dochter beoordeel, de webwinkel waar ik een paar hardloopsokken voor mijn vriend kocht, vraagt hoeveel sterren ik hun geef, mijn hypotheekverstrekker wil dolgraag mijn mening over hun dienstverlening, in het winkelcentrum staat een zuil met een smiley waarin je kunt aangeven hoe je beleving is, het hotel waar ik een nachtje sliep, verzoekt me om hun check-out te beoordelen, bij de wc op het tankstation mag ik weer met smileys aangeven hoe mijn ervaring was, PostNL vraagt als ik Ã©Ã©n postzegelcode koop of ik even tijd heb om mijn mening te geven en het drukke terras waar ik moest reserveren om Ã©Ã©n drankje te drinken is reuzebenieuwd naar mijn ervaringen in het uurtje dat ik daar zat.</p>
<p>Wat is het toch met al die bedrijven dat ze om de drie seconden de mening van hun klanten vragen? Wat valt er bijvoorbeeld te beoordelen aan een check-out? Ik gaf mijn hotelsleutel af, de man achter de receptie vroeg mijn kamernummer, zei dat alles betaald was en we wensten elkaar een fijne dag. De check-out zelf kostte minder tijd dan het invullen van de enquÃªte erover.</p>
<p>Kijkt ooit iemand naar al die antwoorden? (Dat zou overigens verklaren waarom er zo belachelijk veel vacatures voor data-analisten zijn.) En zo ja: wat doen mensen dan met de resultaten? Ik vrees niet veel goeds. Zoals Berend van der Kolk beschrijft in zijn boek</p>
<p>De meetmaatschappij</p>
<p>, draagt dit alles bij aan meer gesjoemel met cijfers en â€˜zijn we door al dat meten en vergelijken van prestaties in een continue competitie belandâ€™.</p>
<p>Maar als u ten slotte nog heel even heeft, dan zou ik u nog graag kort uw mening willen vragen om mijn dienstverlening te verhogen. Eerder in deze column vond u een enquÃªte over de eerste alinea van deze column. Hoe beoordeelt u het invulgemak van die enquÃªte?</p>
<p>ğŸ˜ Waardeloos, Smeets is de boel weer eens aan het neppen met een enquÃªte met rare keuze-opties die je niet eens echt kunt invullen.</p>
<p>ğŸ˜ Neutraal, wel fijn dat er bijna geen getallen instonden.</p>
<p>ğŸ˜€ Geweldig, waren alle enquÃªtes maar zoals deze en stond deze column maar elke dag in de krant.</p>]]></description>
      <guid>https://volkskrant.nl/wetenschap/wat-is-het-toch-met-al-die-bedrijven-die-om-de-drie-seconden-de-mening-van-hun-klanten-vragen~bc902926/</guid>
      <pubDate>Fri, 16 Sep 2022 00:00:00 +00:00</pubDate>
    </item>
    <item>
      <title><![CDATA[De VVDâ€™er naast me brieste dat hij bij een oproep om minder vlees te eten onmiddellijk een kiloknaller ging halen]]></title>
      <description><![CDATA[<p>â€˜We gaan naar vleesland, vleesland.â€™ Grappige collegaâ€™s verwerkten de naam van de nieuwe pro-vlees-campagne in allerlei bekende nummers en nu zit deze verminking van Paul Simons</p>
<p>Graceland</p>
<p>al een week in mijn hoofd. Gisteren zong ik ook nog eens: â€˜Vleesland, vleesland, oh ik verlang zo naar vleeslandâ€™ op de melodie van</p>
<p>Droomland</p>
<p>. En ik ben toch al een tijd gestopt met vlees eten.</p>
<p>Hoeveel vlees eten Nederlanders eigenlijk? Het blijkt gemiddeld zoâ€™n</p>
<p>76 kilo per persoon per jaar</p>
<p>. Op een wereldwijde ranglijst staan we hiermee op de 37ste plek. We eten veel meer vlees dan bijvoorbeeld Marokko (35 kilo) of Japan (50 kilo), maar minder vlees dan Portugal (94 kilo) of de Verenigde Staten (124 kilo). Deze getallen zijn niet direct te vergelijken, want dit gaat om het zogenaamde karkasgewicht en misschien eten verschillende landen wel andere percentages van de geslachte dieren.</p>
<p>In Nederland eten consumenten ongeveer de helft van een geslacht dier, dat is per persoon zoâ€™n 38 kilo per jaar, oftewel ongeveer 100 gram per dag.</p>
<p>Het advies van het</p>
<p>Voedingscentrum</p>
<p>is om niet meer dan 70 gram vlees per dag te eten. Daar zit de gemiddelde Nederlander best wat boven. En ik denk dat het nog erger is dan het lijkt, want niet iedereen in Nederland gaat even enthousiast mee naar vleesland, vleesland.</p>
<p>Volgens het Centraal Bureau voor de Statistiek</p>
<p>eet zoâ€™n 5 procent van de bevolking geen vlees. Zoâ€™n 45 procent is flexitariÃ«r en eet maximaal vier dagen in de week vlees. Ongeveer 30 procent eet vijf of zes dagen per week vlees en 20 procent elke dag. Het gemiddelde van 38 kilo per jaar gaat over al deze mensen, maar de meerderheid van hen eet dus niet elke dag vlees. Hoeveel vlees eten Nederlanders dan gemiddeld op een dag dat ze vlees eten?</p>
<p>Om makkelijk te rekenen neem ik aan dat mensen op een â€˜vleesdagâ€™ altijd dezelfde hoeveelheid vlees eten, neem ik voor alle flexitariÃ«rs de bovengrens van vier dagen per week en voor de 20 procent die op vijf, zes dagen vlees zat de ondergrens van vijf dagen per week. Daarmee kom je op bijna 150 gram vlees per dag op dagen dat mensen vlees eten. Dat is dus ruim het dubbele van het advies voor een gezonde voeding.</p>
<p>En dan begint er nu een campagne om vlees te promoten. Terwijl het zo duidelijk is dat het in alle opzichten beter zou zijn om minder vlees te eten: voor je eigen gezondheid, voor het klimaat en al helemaal voor de dieren.</p>
<p>Onze overheid schrapte aanbevelingen om minder vlees te eten uit campagnes voor duurzaamheid, omdat dat onderwerp wel hÃ©Ã©l gevoelig bleek te liggen. Ooit zat ik bij een diner naast een VVDâ€™er die brieste dat hij campagnes om minder vlees te eten belachelijk vond: als hij zoâ€™n oproep zou zien, dan ging hij onmiddellijk een kiloknaller halen. Ik hoop zo dat de Vleesland-campagne een soortgelijk onbedoeld effect heeft en dat mensen uit pure recalcitrantie minder vlees gaan eten.</p>]]></description>
      <guid>https://volkskrant.nl/wetenschap/de-vvd-er-naast-me-brieste-dat-hij-bij-een-oproep-om-minder-vlees-te-eten-onmiddellijk-een-kiloknaller-ging-halen~bcdc9d1a/</guid>
      <pubDate>Fri, 9 Sep 2022 00:00:00 +00:00</pubDate>
    </item>
    <item>
      <title><![CDATA[De getallenrij 16 6 22 11 25 26: waarom gebruikt een bedrijf dit soort idiote testvragen in een sollicitatieprocedure?]]></title>
      <description><![CDATA[<p>â€˜Kun je ons helpen met een cijferreeks? 16 6 22 11 25 26. Antwoord: 24 25 71 of 69.â€™ Ik vraag de vrienden die me dit appen niet eens waar dit rijtje getallen vandaan komt, of waarom het een meerkeuzevraag is. Nee, ik begin gelijk naar de getallen te staren. Automatisch bereken ik de verschillen tussen de opeenvolgende getallen en de verschillen die daar weer tussen zitten. Hmmâ€¦ ik zie zo snel geen patroon. Gek ook dat de reeks soms omhoog en soms omlaag gaat.</p>
<p>Gelukkig heb ik een geheim wapen: de online-encyclopedie van getallenrijen van wiskundige Neil Sloane. Ik typ het gevraagde rijtje in bij deze encyclopedie die meer dan 350 duizend getallenrijen kent. Helaas blijkt 16 6 22 11 25 26 daar niet tussen te zitten. Overigens noemen wiskundigen iets als 16 6 22 11 25 26 een getallenrij en geen getallenreeks. Een reeks is wiskundig gedefinieerd als een oneindige optelling en een rij is in de wiskunde een opeenvolging van objecten (zoals getallen, maar het kunnen ook letters, woorden of functies zijn). In 16 6 22 11 25 26 kan ik geen optelling vinden, misschien moet ik het in de richting van letters gaan zoeken.</p>
<p>Alle getallen in het gegeven rijtje liggen tussen de 1 en 26, misschien zijn het wel letters. Omzetten van de getallen naar de bijbehorende letters met de eenvoudige codering waarbij a=1 en z=26 geeft pfvkyz. Mmmâ€¦ wat zou de volgende letter dan zijn? Ik kijk hoopvol of ik misschien met wat letters verschuiven op een bestaand woord kom, maar ook dat spoor loopt dood.</p>
<p>Chagrijnig app ik mijn vrienden of ze me iets meer context kunnen geven, waar komt dit rijtje getallen vandaan? Het blijkt een vraag uit een testronde voor een assessment in de sollicitatieprocedure waarin een van mijn vrienden zit.</p>
<p>Nog chagrijniger besluit ik de vraag dan maar te googlen. Op de heerlijke website</p>
<p>wisfaq.nl</p>
<p>(â€˜een plek waar je vragen kunt stellen over allerlei wiskundige onderwerpen en dan antwoord krijgtâ€™) blijken meerdere wiskundigen zich over deze vraag te hebben gebogen. Ene Lieke is net zo geÃ¯rriteerd als ik en schrijft dat zoâ€™n vraag een waardeloze test is, want je kunt bij elk rijtje getallen een formule bedenken waaraan die rij voldoet en zo de volgende term uitrekenen. â€˜Helaas is dat meestal niet wat de opdrachtgever had bedoeld.â€™ In dit geval levert zoâ€™n formule inderdaad als zevende term iets op dat niet bij de meerkeuze-antwoorden zit.</p>
<p>Hierop besloot vragensteller John om het bedrijf van de test te mailen om het goede antwoord te vragen. Het antwoord: dit zijn eigenlijk twee rijtjes door elkaar en je moet alleen letten op de termen 16 22 25, waarbij je +6 en +3 doet en de volgende term dan met +0 als juiste antwoord 25 geeft.</p>
<p>Waarom gebruikt een bedrijf dit soort idiote testvragen in een sollicitatieprocedure? Willen ze echt mensen die hier het goede antwoord op geven? Wat zegt het in vredesnaam over de kwaliteiten van een kandidaat als hij dit vergezochte antwoord vindt? Of zijn ze stiekem aan het testen of ze nieuwe werknemers door allerlei idiote hoepels kunnen laten springen?</p>
<p>Mijn vriend heeft de baan uiteindelijk niet gekregen. Ik geloof dat hij heel blij mag zijn dat hij niet bij een bedrijf werkt dat dit soort stomme testen gebruikt.</p>]]></description>
      <guid>https://volkskrant.nl/wetenschap/de-getallenrij-16-6-22-11-25-26-waarom-gebruikt-een-bedrijf-dit-soort-idiote-testvragen-in-een-sollicitatieprocedure~b7c432c6/</guid>
      <pubDate>Fri, 2 Sep 2022 00:00:00 +00:00</pubDate>
    </item>
  </channel>
</rss>
