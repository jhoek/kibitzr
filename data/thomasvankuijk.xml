<?xml version="1.0" encoding="utf-16"?>
<rss version="2.0">
  <channel>
    <title><![CDATA[Thomas van Kuijk]]></title>
    <link>https://www.volkskrant.nl/auteur/thomas-van-kuijk</link>
    <description><![CDATA[Thomas van Kuijk]]></description>
    <item>
      <title><![CDATA[Als in de instructie het woord internetbrowser schuingedrukt staat, dan weet je dat je uitleg gaat krijgen over álles]]></title>
      <description><![CDATA[<p>Bij de tipredactie van</p>
<p>de Volkskrant</p>
<p>kun je misstanden melden. Ik kreeg een misstand doorgespeeld over onze eigen krant, van Lezer Herman: ‘Ik heb een vermoeden van een misstand bij de customer care / klantenservice van DPG Media. Zie onderstaande mail.’ Omdat het goed is om in deze tijden ook kritisch naar onszelf te blijven kijken, ben ik erin gedoken.</p>
<p>Lezer Herman leest de krant via de website en ineens krijgt hij op elke pagina een pop-up met een aanbieding om abonnee te worden. Maar dat is hij al. Gelukkig kun je in de pop-up een optie aanvinken: ‘Ik ben al abonnee’. Helaas, ondanks herhaaldelijk aanvinken blijft de pop-up oppoppen.</p>
<p>Dus vraagt Lezer Herman de Volkskrant-helpdesk om hulp. Die stuurt een mail terug met drie kantjes aan uitleg. En als in het begin van zo’n instructie het woord internetbrowser schuingedrukt staat, dan weet je dat je uitleg gaat krijgen over álles. Schuingedrukt is het helpdesk-equivalent van de verpleegkundige die binnenkomt en die veel te luid en nadrukkelijk roept ‘We gaan u even wassen, meneer De Jong!’. In dit geval: ‘Wij raden u aan om de cookies en cache van uw internetbrowser te legen.’ (Cookies en cache stonden opmerkelijk genoeg niet cursief.)</p>
<p>Het achterliggende probleem blijkt te zijn dat DPG, de uitgever van onder andere</p>
<p>de Volkskrant</p>
<p>, maar ook van</p>
<p>AD</p>
<p>en</p>
<p>Libelle</p>
<p>, een nieuw inlogsysteem heeft uitgerold. Het inloggen vindt niet meer plaats in de app of via de site van de betreffende publicatie, maar via https://login.dpgmedia.nl. Maar Lezer Herman moest zijn internetbrowser dus de oude inlogprocedure nog afleren, door de cookies weg te gooien, de cache te legen en de oude inlognaam en wachtwoord uit een eventuele wachtwoordbeheerder te verwijderen.</p>
<p>In de behulpzaam bedoelde mail is getracht om élke stap voor het oplossen van het probleem te geven voor élke denkbare browser en besturingssysteem, voor computer én telefoon, en ervan uitgaande dat iemand voor het allereerst een laptop vast heeft. En dan nog de instructies erachteraan voor het maken van een screenshot mocht het allemaal niet lukken: ‘U kunt een schermafbeelding maken met het Knipprogramma (te vinden onder Accessoires in het startmenu). Apple: cmd (⌘) + shift (⇧) + 3.’ WE GAAN U EVEN WASSEN MENEER DE JONG!</p>
<p>Ook staan er wat overdreven formele en daardoor minder duidelijke zinnen in. ‘Graag het vriendelijke verzoek om weer in te loggen.’ De Volkskrant-helpdesk wil hier kennelijk het vriendelijke verzoek krijgen om weer in te loggen.</p>
<p>Het is misschien allemaal wat te veel voor in één mail. Een optie zou kunnen zijn om de uitleg op een webpagina te zetten en gebruikers te laten aangeven welke browser en/of welk besturingssysteem ze hebben en dan alleen daar de uitleg te laten zien. En het detailniveau van de uitleg aanpassen aan het antwoord op de vraag: ‘Hebt u weleens een internetbrowser gebruikt?’</p>
<p>Jasper van Kuijk op Mastodon:</p>
<p>@Jaspervankuijk</p>]]></description>
      <guid>https://volkskrant.nl/wetenschap/als-in-de-instructie-het-woord-internetbrowser-schuingedrukt-staat-dan-weet-je-dat-je-uitleg-gaat-krijgen-over-alles~bb5516d5/</guid>
      <pubDate>Fri, 25 Nov 2022 00:00:00 +00:00</pubDate>
    </item>
    <item>
      <title><![CDATA[Klaar met designpopulisme: we gaan ons probleem met windturbinebladen niet even wegdesignen met kekke speeltuinen]]></title>
      <description><![CDATA[<p>Ik zie op design- en inspiratiehoogmissen te vaak ‘oplossingen’ voorbijkomen die superaansprekend zijn, maar die eigenlijk heel weinig oplossen. Zoals straatmeubilair gemaakt van windturbinebladen.</p>
<p>Windturbinebladen zijn notoir slecht te recyclen omdat ze gemaakt zijn vezelversterkte kunststof, wat niet goed te scheiden is. Daarom kwam architectenbureau SuperUse met een oplossing voor de naar hun schatting zeshonderd afgedankte windturbinebladen die de huidige drieduizend Nederlandse windturbines jaarlijks opleveren: maak er straatmeubilair van. Bankjes, speeltuinen, zelfs bruggen en geluidsschermen zouden mogelijk zijn.</p>
<p>Rete-inspirerend natuurlijk. En dus werden SuperUse en hun spin-off Blade-Made tot ‘changemaker’ benoemd door duurzaamheidsbusinesswebsite ChangeINC, werden ze Impact Pioneer of the Year 2022 bij TEDxAmsterdam en stonden ze – gesponsord door Eneco Wind, dat nogal wat turbinebladen te verstouwen heeft – op de Dutch Design Week.</p>
<p>Op de site van TedxAmsterdam vinden we een</p>
<p>rekensommetje</p>
<p>: ‘Als maar 5 procent van de jaarlijkse Nederlandse productie van straatmeubilair van rotorbladen gemaakt zou worden, zou de hele Nederlandse stroom aan afvalbladen (in deze tekst ging nog om 400 stuks,</p>
<p>red.)</p>
<p>kunnen worden gebruikt.’</p>
<p>Ik heb het maar eens nagevraagd bij een vriend die in het straatmeubilair zit. Een goed ontworpen en onderhouden bushokje kan zo’n 25 jaar mee. Als je elk jaar 5 procent van de Nederlandse bushokjes door windturbinebushokjes vervangt, heb je na twintig jaar de hele nationale bushokjescollectie vervangen door de eerlijk gezegd vrij lompe windturbine-exemplaren. Hetzelfde geldt voor speeltuinen, bruggen en geluidsschermen. Echt tof, één geluidsscherm van turbinebladen, maar altijd en overal?</p>
<p>Bovendien zal de hoeveelheid windturbines in Nederland nog toenemen – vooral op zee – en maakte een wetenschappelijk artikel over een inspectie van een dergelijke turbinebladenspeeltuin duidelijk dat veiligheids- en gezondheidsaspecten</p>
<p>verbeterd konden worden</p>
<p>. En uiteindelijk komt ook het turbinebladstraatmeubilair aan het eind van de levensduur en zit je alsnog met dat nauwelijks te scheiden materiaal. Zo’n speeltuin of bushokje is eigenlijk slechts een tijdelijke buffer voor materiaal waar we verder niks mee kunnen.</p>
<p>Natuurlijk, een aantal speeltuinen en bushokjes gaat vast lukken en ik wil niet weer de designzuurpruim zijn, maar: we gaan ons windturbinebladenprobleem niet even wegdesignen met kekke speeltuinen. Die gaan ons hoogstens het gevoel geven dat we een probleem oplossen – ik snap ineens die sponsoring door Eneco.</p>
<p>Ik ben wel een beetje klaar met designpopulisme. Van die simpele, aansprekende, maar onrealistische oplossingen voor complexe problemen. We kunnen elkaar helemaal de moeder blijven inspireren met oplossingen die marginaal werken, maar dan inspireren we elkaar wel een verkeerde kant op.</p>
<p>Veel waarschijnlijker en effectiever is een nieuw,</p>
<p>beter te recyclen materiaal voor turbinebladen</p>
<p>. Of een methode voor het scheiden en terugwinnen van het huidige composietmateriaal, zoals TNO nu ontwikkelt. Nomineer dat dan met je impactprijs. Want als je kunt terugwinnen op materiaalniveau, heb je een veel grotere toepassingsvrijheid en dus afzetmarkt. Dat klinkt misschien saai, maar qua duurzaamheid is de meest inspirerende oplossing een oplossing die werkt.</p>
<p>Jasper van Kuijk op Mastodon:</p>
<p>@Jaspervankuijk@mastodonsocial</p>]]></description>
      <guid>https://volkskrant.nl/wetenschap/klaar-met-designpopulisme-we-gaan-ons-probleem-met-windturbinebladen-niet-even-wegdesignen-met-kekke-speeltuinen~b2be9bdb/</guid>
      <pubDate>Fri, 18 Nov 2022 00:00:00 +00:00</pubDate>
    </item>
    <item>
      <title><![CDATA[Laat ethische hackers gaten schieten in beleid voor het wordt uitgevoerd]]></title>
      <description><![CDATA[<p>Beleidsvoorstellen waarvan misbruik wordt gemaakt en waarbij je denkt: heeft niemand zien aankomen? Zoals het Stap-budget. Stap staat voor Stimulering Arbeidsmarkt Positie, want zonder leuk acroniem dat stiekem twee letters uit één woord leent ben je nergens in de ambtelijke wereld.</p>
<p>De bedoelingen van de overheid met Stap zijn goed: de positie van burgers op de arbeidsmarkt verbeteren door ze een cursus te laten volgen. Alleen zaten er in de praktijk nogal wat haken en ogen aan Stap. Zo bleek het mogelijk om subsidie te krijgen op cursussen wimperextensions aanbrengen, cryptovaluta en ‘Moeiteloos manifesteren’ (je leven veranderen door overvloed, rijkdom, gezondheid en relaties aan te trekken). Cursusprijzen stegen, tot vaak precies het plafond van de subsidie. Want de overheid betaalt. Ook wrang: kleine aanbieders van opleidingen konden hun cursussen</p>
<p>niet met subsidie aanbieden</p>
<p>, want ‘niet genoeg omzet voor een keurmerk’. Terwijl zo’n keurkerk moest komen van onder andere een brancheorganisatie waar directeuren van grote opleidingsinstituten in zitten.</p>
<p>Tegen</p>
<p>RTL Nieuws</p>
<p>, dat veel van de bovenstaande</p>
<p>problemen blootlegde</p>
<p>, zei Renée van Schoonhoven, hoogleraar onderwijsrecht aan de Vrije Universiteit, dat ‘er een ontwerpfout in de regeling’ zit. Een ontwerpfout? In beleid? Jazeker. Ook beleid wordt ontworpen. Er zijn doelen, prikkels, mechanismen, input en output. Er is zich dan ook een veld aan het ontwikkelen dat beleidsontwerp (policy design) wordt genoemd.</p>
<p>Bij het Stap-budget zaten er in dat ontwerp dus overduidelijk een aantal gaten. Een aantal van die gaten is gedicht (cursussen moeiteloos manifesteren</p>
<p>mogen niet meer</p>
<p>), maar had niet voorkomen kunnen worden dat ze er überhaupt waren?</p>
<p>Om hun zwakheden in hun ict bloot te leggen vragen organisaties ethische hackers om in te breken in hun systemen. Je kunt daar hackers voor inhuren, maar er zijn ook wedstrijd- of toernooiformats, waar je (geld)prijzen kunt winnen. Zo houdt de gemeente Den Haag binnenkort voor de vijfde keer de wedstrijd ‘</p>
<p>Hâck The Hague</p>
<p>’.</p>
<p>Wat nou als we dat wedstrijdformat ook op beleidsplannen loslaten? Een beleidsvoorstel wordt in een (meerdaagse) workshop voorgelegd aan mensen die het aangaat en ambtenaren van andere ministeries, maar ook aan ‘handige types’: ondernemers, hosselaars en creatieve accountants en belastingadviseurs. Ethische beleidshackers, zeg maar. Die betaal je voor hun deelname, maar er zijn ook prijzen te verdienen voor degenen die de gaten in het voorstel weten te schieten. Zo’n gat bewijs je door aan de onafhankelijke jury te tonen hoe je te werk zou gaan om misbruik te maken van het beleid en die jury classificeert dan de ernst van het gat in het beleidsvoorstel en geeft je een bijbehorende beloning. Gaten schieten in het beleidsvoorstel vóór het wordt geïmplementeerd: beleidsschieten.</p>
<p>Een ontwerp vóór implementatie goed testen is een standaardonderdeel van ontwerpprocessen, en beleidsschieten zou een interessante testmethode kunnen zijn binnen beleidsontwerp. Misschien moet ik er een cursus voor ontwikkelen.</p>]]></description>
      <guid>https://volkskrant.nl/wetenschap/laat-ethische-hackers-gaten-schieten-in-beleid-voor-het-wordt-uitgevoerd~b07c7c9d/</guid>
      <pubDate>Fri, 11 Nov 2022 00:00:00 +00:00</pubDate>
    </item>
    <item>
      <title><![CDATA[De Loden Keten gaat dit jaar naar KPN, voor hun project ‘Opzeggen Ho Eens Even’]]></title>
      <description><![CDATA[<p>‘Goedenavond geliefde salestijgers, welkom op de jaarlijkse uitreiking van ‘De Loden Keten’, voor het op inventieve wijze vasthouden van klanten.</p>
<p>‘Niemand raakt graag klanten kwijt. We voelen allemaal die steek in onze performance indicators als een omzetgeneratortje besluit zijn of haar diensten elders te betrekken. Vroeger konden we ons daartegen wapenen met een roedel met belscripts gewapende uitzendkrachten of met die prachtige stilzwijgend met een jaar verlengende contracten die je alleen precies in de drie dagen voor het verlopen van het contract kon opzeggen.</p>
<p>‘Maar zoals u allen weet, waarde verkoopkanonnen en retentiemanagers, aan veel hiervan kwam helaas een eind met de</p>
<p>Wet van Dam</p>
<p>. Tegenwoordig mogen consumenten na afloop van de eerste abonnementsperiode gewoon opzeggen, met maximaal een maand opzegtermijn. En opzeggen moet kunnen op dezelfde manier als waarop je hebt afgesloten. Deze wet luidde een van de donkerste perioden van de sales in.</p>
<p>‘Maar de salescommunity rechtte de ruggen, doorzocht databases en vond uitwegen. Van zogenaamde</p>
<p>dark patterns</p>
<p>tot juridische sluiproutes. Om deze vindingrijkheid te eren is er nu de jaarlijkse uitreiking van de ‘De Loden Keten’, waarvoor we hier nu bij elkaar zijn.</p>
<p>‘De eervolle vermelding gaat dit jaar naar de ANWB, wiens diensten – creditcard, verzekering, Wegenwacht – je wel via internet kunt afsluiten, maar niet opzeggen. Hoe dit kan? Doordat de ANWB gebruikmaakt van het feit dat ze een vereniging is, waarvoor de Wet van Dam niet geldt. Briljant in z’n eenvoud en een voorbeeld voor ons allen!</p>
<p>‘Maar ondanks de creativiteit van de ANWB gaat De Loden Keten dit jaar toch naar KPN, voor hun project ‘Opzeggen Ho Eens Even’.</p>
<p>‘Nadat potentiële opzeggers op een KPN-website met de vertrouwenwekkende titel ‘Abonnement Opzeggen’ hebben gekozen voor het op te zeggen abonnement, moet de klant de reden voor het opzeggen aangeven, waarna de website suggesties doet voor alternatieve diensten. Eigenlijk het oude vertrouwde belscript, maar dan digitaal. Als mensen dáár dan koppig voorbij scrollen zien ze onderaan, onder het kopje ‘Wil je toch opzeggen?’ alleen de gegevens van de telefonische helpdesk. En slechts helemáál onderaan, een niet al te opvallend dropdown-menu: ‘Andere manieren om op te zeggen’.</p>
<p>‘Pas als dat menuutje wordt opengeklapt zien mensen de keuze voor opzeggen per brief of via internet. En na de keuze voor opzeggen via internet volgt de briljante pointe: ‘We bellen je altijd nog even met een 088-nummer.’ Prachtig uitgevoerd dit: de consument kan opzeggen via internet, maar KPN belt tóch nog even om ze te vragen of ze het wel zeker weten of misschien een andere dienst af willen nemen.</p>
<p>‘Ik wens u verder een prettig diner, en ik zie u volgend jaar natuurlijk, want we zijn een vereniging, dus uw lidmaatschap opzeggen kan alleen via onze helpdesk of met een brief in tweevoud, maar die had u moeten indienen tussen voor- en hoofdgerecht. Proost!’</p>
<p>Jasper van Kuijk op Twitter:</p>
<p>@jaspervankuijk</p>]]></description>
      <guid>https://volkskrant.nl/wetenschap/de-loden-keten-gaat-dit-jaar-naar-kpn-voor-hun-project-opzeggen-ho-eens-even~b192804d/</guid>
      <pubDate>Fri, 4 Nov 2022 00:00:00 +00:00</pubDate>
    </item>
    <item>
      <title><![CDATA[Logisch dat sommige bedrijven hun productie uit China al terughalen naar Europa]]></title>
      <description><![CDATA[<p>Een bevriende accountant vertelde – van de zomer al – dat meerdere van zijn in China producerende klanten alternatieve productielocaties zoeken. ‘Ze zijn bang dat China Taiwan aanvalt en er dan sancties komen, zoals nu voor Rusland, en hun leveringsketen volledig verstoord raakt.’</p>
<p>Produceren in China was altijd zoveel goedkoper bij de gratie van de lagere arbeidskosten en het enorme en steeds geavanceerdere productie-ecosysteem, dat productie op enorme schaal mogelijk maakt, maar ook door lagere arbo- en milieueisen. Dus vooral bij hoog-volume, minder complexe producten is China, net als een aantal andere Aziatische landen, zeer aantrekkelijk. Maar als je kijkt naar de integrale kosten van produceren in China – dus niet alleen de kale productiekosten – dan is de balans minder positief.</p>
<p>Bijvoorbeeld doordat je medewerkers naar de andere kant van de wereld moet sturen om productie in te regelen, wat reiskosten en -tijd kost, en er is een grotere kans op miscommunicatie. Ook een nadeel: de langere transporttijden – zo’n vier weken als het scheepstransport níét verstoord is – waardoor je verder vooruit moet plannen en minder snel kunt leveren of fouten kunt herstellen.</p>
<p>Dit gold stiekem vóór corona ook al, en door nieuwe, meer geautomatiseerde productiemethoden werd het voor steeds meer bedrijven een optie om weer in Europa te gaan produceren, het zogenaamde ‘reshoren’. Corona en de spanningen tussen China en het Westen lijken dat te hebben versneld. Doordat China nog steeds niet uit de greep van corona en het eigen, stringente zerocovidbeleid is, zijn leveringen uit China duurder en onbetrouwbaarder geworden.</p>
<p>Fabrieken kunnen te maken krijgen met</p>
<p>lockdowns</p>
<p>en het scheepstransport is verstoord geraakt, waardoor de prijzen van transport van Azië naar Europa explosief stegen, met wel 500 tot 600 procent. Het resultaat is veel onzekerheid en kunst- en vliegwerk. Ik sprak een logistiek manager van een fabrikant van industriële bouwmachines die inmiddels in China geproduceerde stalen onderdelen liet invliegen, in plaats van dat ze per schip kwamen. Veel duurder, omdat bij luchttransport gewicht toch wel een dingetje is, maar het was alsnog goedkoper dan de productie stilleggen.</p>
<p>Logisch dus dat ondernemers zich aan het heroriënteren zijn over waar ze willen produceren, en sommige bedrijven ook al begonnen zijn met het terughalen van productie naar Europa en zelfs naar Nederland.</p>
<p>En toen maakte vorige week de Amerikaanse minister van Buitenlandse Zaken Blinken bekend dat de VS denken dat China sneller dan gedacht</p>
<p>Taiwan zal willen inlijven</p>
<p>. Als je nu denkt ‘dat zal zo’n vaart toch niet lopen?’, denk even terug aan toen de VS waarschuwden voor een Russische invasie van Oekraïne en iedereen dacht: ‘Dat zal zo’n vaart toch niet lopen?’ Als ik als bedrijf nu nog essentiële producten of onderdelen in China produceerde, zou ik op z’n minst gaan inventariseren wat er wegvalt als de ingezette ontvlechting nog verder doorzet en versnelt.</p>
<p>Jasper van Kuijk op Twitter:</p>
<p>@jaspervankuijk</p>]]></description>
      <guid>https://volkskrant.nl/wetenschap/logisch-dat-sommige-bedrijven-hun-productie-uit-china-al-terughalen-naar-europa~be636fc8/</guid>
      <pubDate>Fri, 28 Oct 2022 00:00:00 +00:00</pubDate>
    </item>
    <item>
      <title><![CDATA[Volgens reanimatie-app Hartslagnu telt elke minuut,  maar de app lijkt niet ontworpen om snel te kunnen helpen]]></title>
      <description><![CDATA[<p>Pieter Jouke: ‘Wil je ajb de hartslagnu app eens behandelen? Kun je als burgerhulpverlener mee opgeroepen worden om mensen te reanimeren. Ben deze week twee keer uitgerukt en twee keer werd ik als auto genavigeerd terwijl ik rende. Plus, ik werd naar een AED, zo’n reanimatieapparaat, genavigeerd, terwijl we die al hadden. Ik wilde op tijd bij het slachtoffer zijn. Dit kostte letterlijk minuten. Ik ben ZOOO opgefokt nu.’</p>
<p>Jasper: ‘Ik duik hier in, heb ik misschien wel jou bij nodig.’</p>
<p>PJ: ‘Dat is goed, laat maar weten!’</p>
<p>Jasper: ‘Oké, als ik kijk naar de reviews zijn er wel meer mensen ontevreden over de app. Sommigen geven aan dat ze eerst naar een AED worden geleid, maar dat je vervolgens zelf handmatig het adres van de reanimatielocatie in moet voeren. Apart. Alleen, ik kan dat allemaal niet zelf zien, want ik moet een account aanmaken om in de app te komen en daar heb je een reanimatiediploma voor nodig. Dat heb ik niet. Weet jij nog hoe dat ging met die reanimatie, of het klopt van die adressen invoeren en of je misschien kunt kiezen voor te voet of per auto?’</p>
<p>PJ: ‘Mogelijk wel, maar dat weet ik echt niet meer. Je krijgt een bericht en dan moet je snel reageren. Eigenlijk zou je proefalarmen moeten kunnen afspelen zodat je met de navigatie leert werken.’</p>
<p>Jasper: ‘Wacht even: je meldt je dus aan en vervolgens heb je geen idee wat er gaat gebeuren als je iemand moet gaan reanimeren?’</p>
<p>PJ: ‘Yep.’</p>
<p>Jasper: ‘Yayks, dat is niet oké. Wel een goeie suggestie, dat je zou moeten kunnen oefenen. Dan weet je wat de stappen zijn, welke instructies je krijgt en welke keuzes je moet maken.’</p>
<p>PJ: ‘Ja, want op het moment zelf heb je een enorme adrenalinerush en dan krijg je een soort kokervisie.’</p>
<p>Jasper: ‘Precies. We zouden de interface voor dat moment eigenlijk echt nog moeten bekijken. Zal ik anders bij jou om de hoek doen alsof ik een hartaanval heb?’</p>
<p>PJ: ‘Haha, alleen als ik dan ook echt je hart mag opstarten met elektroschokken.’</p>
<p>Jasper: ‘Misschien toch maar wat anders verzinnen. Die app is technisch gezien knap gemaakt, met datakoppelingen en zo, maar ze lijken de menselijke kant te zijn vergeten. Hoe je mensen in zo’n enorme stresssituatie de juiste informatie geeft en keuzes laat maken. Zou kunnen met een heel duidelijke, stressbestendige interface, mensen laten aangeven of ze zelf al een AED hebben of niet, ze beter naar het juiste adres te leiden en door gebruikers te laten oefenen. Hartslagnu zegt op hun eigen website dat als elke minuut telt, snelle hulp van levensbelang is, maar zo lijkt die app niet echt ontworpen. Zou jammer zijn als mensen daardoor afhaken.’</p>
<p>PJ: ‘Ja, of doodgaan. Maar dat is ook een soort afhaken.’</p>
<p>Jasper van Kuijk op Twitter:</p>
<p>@jaspervankuijk</p>]]></description>
      <guid>https://volkskrant.nl/wetenschap/volgens-reanimatie-app-hartslagnu-telt-elke-minuut-maar-de-app-lijkt-niet-ontworpen-om-snel-te-kunnen-helpen~b23e625f/</guid>
      <pubDate>Sat, 22 Oct 2022 00:00:00 +00:00</pubDate>
    </item>
    <item>
      <title><![CDATA[In het instructieboekje van onze elektrische auto leek de tijd dertig jaar stil te hebben gestaan]]></title>
      <description><![CDATA[<p>‘Kom, dan gaan we de jongens uit school halen met de nieuwe auto!’ Onze nieuwe tweedehandselektromobiel, een Kia Niro uit 2019, is net afgeleverd, en naar ons plattelandsschooltje is een goed stukje om hem nog even wat uit te proberen. Ems pakt haar jas en ik trek aan de laadstekker om de auto los te koppelen. Die muurvast blijft zitten. Ah, op zich logisch dat ze dat doen, om te voorkomen dat bij laden in de publieke ruimte mensen zomaar de auto kunnen ontkoppelen en er zelfs met de kabel vandoor kunnen. Maar dit is onze eerste keer dat de auto aan de lader hangt en ik realiseer me ineens dat ik niet weet hoe hij los moet.</p>
<p>Ik kijk op het dashboard of er een knopje zit, zoals je hebt om een tankdop te openen. Nope. Ook geen mededeling op het dashboard met ‘doe dit of dat om te ontkoppelen’. Het menu in dan. Nee, niks. Dit is tegen de interactieregel in dat een ontwerp gebruikshints hoort te geven over hoe je in ieder geval de belangrijkste en vaakst voorkomende handelingen kunt verrichten. Uiteindelijk wordt het allemaal te krap en besluiten we de andere, ouwe trouwe verbrandingsauto te pakken.</p>
<p>Als we terug zijn van de jongens uit school halen ga ik nóg een keer door de hele auto heen, maar ik kom er niet uit. Dus open ik het instructieboekje en kom terecht ergens in de jaren negentig. Een zwart-wit boekje, rommelige, onaantrekkelijke lay-out en onduidelijke teksten. Onze vorige auto was uit 2011, en je merkt gelijk dat deze nieuwe echt weer een slag geavanceerder is. Dat maakt het kwaliteitsverschil met het instructieboekje nóg groter. In het boekje lijkt de tijd de afgelopen dertig jaar stil te hebben gestaan.</p>
<p>Ik kan in de stress niet vinden wat ik zoek en probeer YouTube. Daar heeft Kia in ieder geval voor een nieuwere versie van de Niro instructievideo’s staan, maar pas vanaf eind 2020, ten tijde van het geüpdatete model. Beetje laat op het feestje, maar ze maken in ieder geval gebruik van nieuwere mogelijkheden om gebruiksinstructies te geven. Nu nog een nette landingspagina op de site van Kia, waarop de instructievideo’s per type te vinden zijn, bijvoorbeeld naast de instructieboekjes. Die bij voorkeur snel opduikt als je zoekt op ‘Kia Niro elektrisch instructievideo’s’.</p>
<p>Het basisidee is dat een product zichzelf uitlegt, dus dat je ín of aan de auto kunt zien hoe je de kabel moet ontkoppelen. Maar dat een product zichzelf uit zou moeten leggen, wil niet zeggen dat je de uitleg – het instructieboekje of de -video’s – niet óók goed moet ontwerpen. Maar goed, hoe je de kabel loskoppelt? In de eerste vijftien seconden nadat je de auto opent kan de kabel los, daarna schiet-ie weer vast. Moet je nét even weten.</p>
<p>Jasper van Kuijk op Twitter:</p>
<p>@jaspervankuijk</p>]]></description>
      <guid>https://volkskrant.nl/wetenschap/in-het-instructieboekje-van-onze-elektrische-auto-leek-de-tijd-dertig-jaar-stil-te-hebben-gestaan~b5e9e102/</guid>
      <pubDate>Fri, 14 Oct 2022 00:00:00 +00:00</pubDate>
    </item>
    <item>
      <title><![CDATA[We betalen al decennialang, eeuwenlang, niet voor onze producten wat ze echt kosten]]></title>
      <description><![CDATA[<p>Ik ben een week in Nederland voor het eerste deel van mijn ‘afscheidstournee’. Toen we naar Zweden verhuisden bedacht ik dat ik voor die optredens niet vliegend op en neer wilde, met het oog op het klimaat. Uiteindelijk had ik na vier avonden mijn niet-vliegreis bij elkaar gezocht, alleen kreeg ik door werkzaamheden en beloofde nachttreinen die toch nog niet rijden de puzzel niet gelegd zonder er ook een vliegreis bij te boeken. Een enkeltje, maar dan nog.</p>
<p>Goed, hoe komt er zo min mogelijk CO2 in de lucht, vroeg ik me af. En dan is er natuurlijk de optie om bomen te laten planten, maar ten eerste is dat niet vermindering van de CO2-uitstoot, maar compensatie ervan, en ten tweede doen bomen nogal láng over die compensatie. KLM biedt tegenwoordig ook de optie om als passagier te kiezen voor duurzame, hernieuwbare brandstof, die bijvoorbeeld gewonnen wordt uit</p>
<p>afgewerkt frituurvet</p>
<p>, maar die op termijn ook</p>
<p>synthetisch gemaakt</p>
<p>zou kunnen worden met behulp van duurzame energie. De huidige duurzame kerosine zou volgens KLM minstens 75 procent minder aan CO2-uitstoot opleveren. Als je als passagier voor duurzame kerosine kiest, dan mengt KLM extra van deze hernieuwbare brandstof bij.</p>
<p>Op mijn ticket Amsterdam-Gotenburg van 180 euro bleek duurzame kerosine een kleine 75 euro extra te kosten. Mijn vinger bleef even hangen boven de entertoets. 40 procent extra, ga ik dit doen? Ja, want ik wil duurzamer reizen. En ik wil een signaal aan KLM afgeven dat ik hier belangstelling voor heb. Ook viel er een kwartje: dit zijn geen ‘extra’ kosten, dit is 75 euro aan klimaatschade – en nog niet eens alles – die we tot nu toe altijd buiten de tickets lieten, een stap richting wat vliegen echt kost.</p>
<p>Ik deed laatst met mijn broer inkopen in de supermarkt: ‘Jezus, moet je kijken’, zei ik, ‘die biologische kip is drie keer zo duur.’ ‘Nee joh,’ zei mijn broer, ‘die gewone kip, die is drie keer te goedkoop. De enige manier om die kip zo goedkoop te maken, is om haar slecht te behandelen.’</p>
<p>Goed punt. Biologische scharrelkip zou gewoon ‘kip’ moeten heten en kip die níét iets van een normaal leven heeft gehad, die zouden we ‘doorgefokte ranzige martelkip met te veel antibiotica’ moeten noemen. En dan met zo’n sterrensysteempje erbij, ‘Bewust Ranziger’, met drie doodshoofdjes voor de slechtste optie. Daarmee maak je van het product waar je een eerlijke prijs voor betaalt de</p>
<p>standaardoptie</p>
<p>, en gedragsbeïnvloedingsonderzoek laat zien dat mensen sneller voor de standaardoptie gaan.</p>
<p>We hebben decennialang, eeuwenlang, niet voor onze producten betaald wat ze echt kosten. Allerlei negatieve externe effecten die veroorzaakt worden om ze zo goedkoop te kunnen maken – slechte arbeidsomstandigheden, dierenleed, milieuschade, CO2-uitstoot – ze zitten allemaal niet in de prijs verwerkt die wij betalen. Daardoor líjken biologische scharrelkip en mijn iets duurzamere vliegticket duurder, maar in feite zijn de standaardopties te goedkoop.</p>
<p>Jasper van Kuijk op Twitter:</p>
<p>@jaspervankuijk</p>]]></description>
      <guid>https://volkskrant.nl/wetenschap/we-betalen-al-decennialang-eeuwenlang-niet-voor-onze-producten-wat-ze-echt-kosten~b18539de/</guid>
      <pubDate>Fri, 7 Oct 2022 00:00:00 +00:00</pubDate>
    </item>
    <item>
      <title><![CDATA[Ongezond: de leverancier van gebruiksonvriendelijke ziekenhuis-ICT heeft min of meer een monopolie]]></title>
      <description><![CDATA[<p>Voor wie eens met open mond en stijgende woede naar een scherm wil kijken: kijk de wrange 2Doc-documentaire</p>
<p>Dodelijke zorg</p>
<p>van Wilfried Koomen. De documentaire schetst hoe één leverancier van ziekenhuisinformatiesystemen, Chipsoft, vrijwel een monopoliepositie heeft verworven en hoe ongezond dat is.</p>
<p>Het systeem van Chipsoft, HiX, blinkt niet bepaald uit in gebruiksvriendelijkheid en het is lastig te koppelen aan andere systemen binnen ziekenhuizen, en ook aan systemen van andere zorgverleners. Een marktverkenning die de Autoriteit Consument & Markt (ACM) liet opstellen, en waarvan Chipsoft de publicatie</p>
<p>tegen probeerde te houden</p>
<p>via de rechter, schetst</p>
<p>eenzelfde beeld</p>
<p>. Het gevolg: zorgverleners die een onnodige extra werkdruk ervaren, en fouten die gemaakt worden, soms met dodelijke gevolgen, aldus in de documentaire geïnterviewde artsen en ict-specialisten, die uit angst voor represailles door Chipsoft alleen anoniem wilden worden opgevoerd.</p>
<p>Ziekenhuizen die Chipsoft gebruiken, kunnen omdat de koppeling aan andere systemen moeilijk en duur is minder makkelijk software van andere partijen gebruiken, ook als die op bepaalde vlakken beter is. Het is de klassieke ‘vendor lock-in’ die vaak opspeelt bij ict, ook in</p>
<p>andere sectoren</p>
<p>. Heb je eenmaal gekozen voor een leverancier, dan zit je daaraan vast, ook voor extra modules. En na afloop van je contract overstappen is zo complex, zowel qua technische implementatie als qua training van je mensen, dat veel organisaties er maar van afzien.</p>
<p>Het cynische is dat we wéten hoe je deze systemen gebruiksvriendelijker moet ontwerpen, maar je kunt alle ontwerptalent en -kennis van de wereld hebben – en dat hebben we in Nederland – daar gaat niks mee gebeuren zolang een (semi-)monopolist de markt in zijn greep heeft. Op dit moment hebben ziekenhuis-ict-leveranciers nauwelijks een prikkel om een gebruiksvriendelijker systeem te ontwikkelen, en is het voor nieuwkomers die dat wel willen bijna niet te doen om ertussen te komen. Om te zorgen dat er gebruiksvriendelijker systemen kunnen worden ontworpen en geïmplementeerd, zal er iets aan de marktordening moeten worden gedaan.</p>
<p>Gelukkig zijn er hoopgevende ontwikkelingen. Zo</p>
<p>stemde</p>
<p>de Tweede Kamer de afgelopen week unaniem voor de Wet elektronische gegevensuitwisseling in de zorg (Wegiz), die gegevensuitwisseling tussen zorgverleners moet vereenvoudigen door gebruik te maken van (open) standaarden voor gegevensopslag en -uitwisseling. Ook in de</p>
<p>conceptleidraad</p>
<p>Goedwerkende markten voor zorg-ICT</p>
<p>die de ACM publiceerde is er aandacht voor standaardisatie, die niet alleen kan zorgen voor betere gegevensuitwisseling tussen zorginstellingen en het aansluiten van modules van derden, maar als je database standaard is ingericht, kun je ook makkelijker overstappen op een heel nieuw systeem.</p>
<p>Als je als overheid ‘de markt’ een rol wil laten spelen, dan betekent dat niet per se minder bemoeienis. Een goed functionerende markt, zeker bij iets dat zo complex is als ziekenhuis-ict, vraagt een sterke overheid, die duidelijke randvoorwaarden stelt. Het is tijd dat de overheid standaardisatie in de zorg niet meer stimuleert, coördineert, subsidieert en anderszins -eert, maar afdwingt en eist.</p>
<p>Jasper van Kuijk op Twitter:</p>
<p>@jaspervankuijk</p>]]></description>
      <guid>https://volkskrant.nl/wetenschap/ongezond-de-leverancier-van-gebruiksonvriendelijke-ziekenhuis-ict-heeft-min-of-meer-een-monopolie~b80197ec/</guid>
      <pubDate>Fri, 30 Sep 2022 00:00:00 +00:00</pubDate>
    </item>
    <item>
      <title><![CDATA[Als ik de foto van mijn nichtje like, ben ik de 46-jarige die een foto liket van een 14-jarige in sexy outfit]]></title>
      <description><![CDATA[<p>Dat mijn tienernichtjes en -achternichtjes op Instagram zitten: leuk! Dat ze foto’s van hun vakanties posten: nul problemen mee natuurlijk. Dat ze dat volgens de Instraditie doen in Kardashian/fitgirl/Doutzen-achtige outfits en in Kardashian/fitgirl/Doutzen-achtige poses: prima. Je draagt waar je je lekker bij voelt, je poseert hoe jij dat wilt. Alleen kom ik dus in de problemen als ik een vakantiefoto van ze wil liken.</p>
<p>Want daar staat mijn nichtje, op Mallorca, op het strand: ‘Supervakantie, helemaal te gek hier.’ En dát wil ik liken. Superleuk voor haar, die supervakantie. Maar ze staat daar met de arm achter haar hoofd en een halve duckface, in een weinig verhullende zomeroutfit. Nogmaals:</p>
<p>good for her</p>
<p>. Alleen, als ik die foto like, dan ben ik de 46-jarige getrouwde vader die een foto liket van een 14-jarige in een best wel sexy outfit in een semi-uitdagende pose. En die gast wil ik niet zijn. Maar ik vind het wél leuk om op de hoogte te blijven van mijn (achter)nichtjes en als ik hun foto’s niet like, denkt het Insta-algoritme dat ik niet in ze geïnteresseerd ben en krijg ik minder foto’s van ze te zien. Dus om ze in mijn timeline te houden moet ik de foto liken.</p>
<p>Maar als ik de foto wel like, denkt A) mijn (achter)nichtje dan: ‘De creep, hij liket een foto van mij in bikini’, B) het Insta-algoritme dan ‘Oké, deze 46-jarige gast is geïnteresseerd in tienermeisjes aan de schaarser geklede zijde van het spectrum, daar gaan we meer van laten zien’, óf C) het Insta-algoritme dan ‘Oké, deze ranzige 46-jarige heeft iets te veel interesse in zomers geklede tienermeisjes, éven melden bij de zedenpolitie’?</p>
<p>Algoritmes zijn onvoorspelbaar, je weet vaak niet wat ze doen op basis van je input. Dus daar zit ik met mijn vinger boven het like-hartje, te twijfelen.</p>
<p>Eigenlijk zou er een alternatief voor de Insta-like moeten zijn. Zoals Facebook het assortiment gevoelsreacties uitbreidde met icoontjes van een hartje, ik geef om je, keihard lachen, verbluft, verdriet en boosheid. Misschien kan Instagram ook een icoontje toevoegen, het ‘Hé ik vind je foto op een persoonlijk niveau leuk, aangezien we familie zijn, maar lees er verder vooral niks in’-icoontje. Hoewel, dat is natuurlijk weer precies het icoontje dat de échte creeps gaan gebruiken als ze tienermeiden willen volgen.</p>
<p>Misschien moet ik gewoon aan mijn (achter)nichtjes vragen om voortaan twee foto’s tegelijk te plaatsen. De gewone, voor hun vriendenkring, met de gangbare tiener-Insta-pose en -kleding, en dan als tweede een foto op dezelfde plaats, maar in een hooggesloten coltrui en aan de hand van hun vader. Liefst met papa getagd. Kan ik díé foto liken. En dan maar hopen dat Insta dan niet gaat denken dat ik bovenmatig geïnteresseerd ben in middelbare mannen die hand in hand lopen met tienermeisjes.</p>
<p>Jasper op</p>
<p>Instagram</p>
<p>Twitter:</p>
<p>@jaspervankuijk</p>]]></description>
      <guid>https://volkskrant.nl/wetenschap/als-ik-de-foto-van-mijn-nichtje-like-ben-ik-de-46-jarige-die-een-foto-liket-van-een-14-jarige-in-sexy-outfit~bffcf001/</guid>
      <pubDate>Fri, 23 Sep 2022 00:00:00 +00:00</pubDate>
    </item>
  </channel>
</rss>
