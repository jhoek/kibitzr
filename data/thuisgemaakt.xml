<?xml version="1.0" encoding="utf-8"?>
<rss version="2.0">
  <channel>
    <title><![CDATA[Thuisgemaakt]]></title>
    <link>https://www.nrc.nl/rubriek/thuisgemaakt/</link>
    <description><![CDATA[Wat koken professionele koks als ze een avond vrij zijn? En welke ingrediënten zouden ze niet kunnen missen? NRC bezoekt bekende chefs en vraagt ze naar hun favoriete recept voor thuis.]]></description>
    <item>
      <title><![CDATA[De beste cocktail voor de feestdagen, volgens de beste bartender van het jaar]]></title>
      <description><![CDATA[<p>Noem een cocktail, en Jimmy Hu (27) somt zo de ingrediënten op. Zo moeilijk is het niet, zegt hij leunend op de bar. „In de Franse keuken heb je de ‘moedersausen’: vijf klassiekers waarop de hele keuken is gebaseerd. Voor cocktails geldt eigenlijk hetzelfde, de ‘cocktailfamilies’. Neem de sours. De regel voor de verhouding is hetzelfde, of het nou gaat om een whisky sour of een tequila sour: 60-30-15 aan drank, citrus, en suiker.” Als je de basis weet, kun je eindeloos experimenteren. En dat is precies wat Hu het liefst doet als bartender in de bar van het TwentySeven Hotel in Amsterdam. Zoals de old fashioned die hij afgelopen herfst serveerde, met paddenstoelen, boter, dadels en geroosterde pompoenpitten. Achter hem torent een muur vol flessen in alle formaten: doorzichtige wodka’s, appelgroene likeuren, en zelfgemaakte siropen. Op de bovenste plank tussen de Japanse whisky’s staat zijn prijs: ‘beste bartender van 2025’. Begin december mocht hij detitel in ontvangst nemen tijdens de Entree Awards, de vakprijzen van de Nederlandse horeca. Tegen zo’n zeventig deelnemers streed Hu in de voorrondes in onder andere een kennistest, een speed round, en een free pour challenge, waarin de bartenders vijf maten moesten schenken met een foutmarge van 1 milliliter. In de mysterybox-ronde kreeg hij een scenario voorgelegd: iemand had een zware dag gehad en behoefte aan iets fruitigs, zonder ijs. Het resultaat? „Een variatie op een daiquiri, met een infusie door middel van stikstof van witte rum met kumquats en een siroop met aardbeien en koriander.” Op verzoek van NRC ontwikkelde Hu een recept voor zijn ideale kerstcocktail. Hij twijfelde wat hij wilde maken totdat de chefs van het hotelrestaurant aankwamen met een doos overgebleven kaki. „Toen dacht ik: hé, cool, kaki is een winterfruit, dat goed samengaat met kruiden. Perfect om een siroop van te maken voor een cocktail en een mocktail.” In een pannetje bubbelt het fruit met een kaneelstokje, suiker, steranijs, kruidnagels, gember. „Kaki voelt net wat specialer voor de feestdagen, maar je kunt het gewoon in de supermarkt kopen”, zegt Hu. „En het komt oorspronkelijk uit China. Ik at het vroeger veel als kind.” Hu groeide op in de horecawereld. Zijn huiswerk maakte hij aan een tafeltje in het Chinees-Indonesische afhaalrestaurant van zijn ouders in Hengelo. Vanaf zijn dertiende hielp hij zijn moeder met het opnemen en klaarmaken van bestellingen. De muur met drankflessen in het restaurant intrigeerde hem toen al, herinnert hij zich. Maar pas toen hij bedrijfskunde studeerde en op Facebook een advertentie zag langskomen voor de European Bartender School, wist hij het zeker: dit is wat ik moet gaan doen. Achter de bar, met een cocktailshaker in zijn hand, voelt hij zich het meest op zijn gemak. „Je shaket om drie redenen: om de cocktail te koelen, om lucht toe te voegen om de smaak van de citrus te balanceren en voor de verwatering, de dilution”, zegt Hu. „Als je niet lang genoeg shaket, is er te weinig dilution, waardoor de alcoholsmaak te sterk is. Maar als je te lang shaket, is het te waterig.” Wanneer is je cocktail perfect? „Als er een dun laagje condens vormt op de shaker.” Whisky of tequila? „Whisky, dat is de meest complexe drank ter wereld. Het liefst Schotse. Minst favoriete sterke drank? „Wodka vind ik de saaiste drank die er is. Te neutraal, het heeft geen smaak.” Bartender of mixologist? „Bartender. Mixologist is hetzelfde als een schoonmaker een interieurverzorger noemen. Beetje pretentieus.” Moeilijkste cocktail om te maken? „Die met de minste ingrediënten, dan heb je niets om achter te schuilen. Zoals een gin martini, die bestaat slechts uit twee ingrediënten. Dan moet alles kloppen: de temperatuur, de verwatering, de verhouding.” Welke cocktail moet ik bestellen in de bar om indruk te maken? „Een last word of een sazerac. Die cocktails staan bekend als forgotten classics: vergeten klassiekers uit Amerika tijdens de drooglegging [het alcoholverbod tussen 1920 en 1933]. Super klassiek, maar zo klassiek dat bijna niemand ze kent.” Limoensap en citroensap: versgeperst of concentraat? „Altijd vers! Die flesjes uit de supermarkt worden houdbaar gemaakt door ze te pasteuriseren, dan gaat de smaak verloren.” Op welke cocktail kijk je neer als iemand hem bestelt? „Geen. Behalve als ze te veel bestellen. Maar: een piña colada in de winter in Nederland, is wel een beetje vergezocht.”</p>
<img src='https://images.nrc.nl/pxesj0kiMnz5SZQP5mDx3rgIB6M=/132x132/filters:no_upscale():format(webp)/s3/static.nrc.nl/hpe/d1a5b5d-Auteurspagina%2520Hoogenraad%2520Laura.png'/>]]></description>
      <guid>https://nrc.nl/nieuws/2025/12/22/de-beste-cocktail-voor-de-feestdagen-volgens-de-beste-bartender-van-het-jaar-a4915712</guid>
      <pubDate>Mon, 22 Dec 2025 07:04:59 +0000</pubDate>
    </item>
    <item>
      <title><![CDATA[Chef-kok Timo de Beurs: ‘Ik zou heel prima kunnen leven zonder fine dining’]]></title>
      <description><![CDATA[<p>Je zou het fusion in de meest letterlijke zin van het woord kunnen noemen. Je neemt een Nederlands ingrediënt, zoals hert, en bereidt het op een klassiek Chinese manier, met een dumpling van kleefrijst. Of je neemt een Frans gerecht, zoals een Parijse soes, maar verwerkt daarin een typisch Zuid-Chinees product als pandan. Dat zijn de culinaire bruggetjes die chef-kok Timo de Beurs slaat in de Chinees-Franse bistro Café Wu in Amsterdam-Oost. „Het idee was om iets neer te zetten dat we nog niet hadden hier in de stad”, vertelt De Beurs – strak opgeschoren kuif, gouden ketting, op sokken – in zijn appartement in de hoofdstad. „In dit geval een Chinees restaurant, dat niet voldoet aan je verwachtingen van een gemiddeld Chinees restaurant.” Café Wu is een lichte zaak met open keuken waar vinyl wordt gedraaid, een Chinees restaurant waar je een fles wijn bestelt in plaats van een flesje Tsingtao-bier. Die poging bleef niet onopgemerkt. Café Wu werd lovend besproken in Het Parool en de Volkskrant. Ook NRC-recensent Joël Broekaert was zeer te spreken over De Beurs’ „zachte, plakkerige, zoete verleiding”. Hoe maak je zo’n overstap, van de Europese keuken – De Beurs stond bekend om zijn Franse patés en Britse pies – naar de Chinese? Het begint met een wok. „Een fantastische manier om eten klaar te maken. Het is heel snel, dat is belangrijk in een keuken, en je hebt meteen die typische gebrande smaak.” Maar de belangrijkste leerschool voor De Beurs waren de gesprekken met Chinese chefs, vooral tijdens zijn stage bij het Chinees-Indische restaurant Fook Sing, een begrip in Amsterdam-Oost. „Gewoon kletsen over eten, dat was zo leerzaam. Hoe kijken zij naar garing of structuur? Wat vindt iemand die met de Chinese keuken opgroeit lekker?” En thuis? „Mensen zeggen weleens tegen mijn vrouw: ‘Leuk dat je man kok is, altijd lekker eten.’ Maar ik ben gewoon vier avonden in de week van huis, dus dat is geen realistisch beeld. Gelukkig voor de kinderen kan zij ook goed koken. Het idee is dat in dit huis lekker gegeten wordt – samen en aan een tafel.” Vandaag deelt hij een recept voor het Filipijnse gerecht adobo, publieksfavoriet in huize De Beurs én bij het restaurantpersoneel, voor wie hij het ook regelmatig kookt. Waar hij het recept vandaan heeft, kan hij zich niet precies herinneren. „Het is vlees gegaard met veel zout en azijn, maar er is niet echt één duidelijk recept voor. De een maakt het met varken, de ander met kip. Met sojasaus of zonder sojasaus. Belangrijk is in ieder geval de combinatie tussen zout en zuur.” De Beurs maakt het met gember en zwarte peper – veel zwarte peper. „Uit eten, denk ik. Vooral omdat ik dan niets hoef te doen. En dan niet alleen qua koken, maar ook het opruimen. En dat mensen het eten naar de tafel komen brengen vind ik echt heel luxe.” „Streetfood, zeker weten. Ik vind fine dining heel vet en inspirerend, maar ik zou echt prima zonder kunnen leven.” „Een scherp mes. Bij Café Wu werk ik graag met een Chinees hakmes, dat dient meteen als een soort schep om je snijdsels mee in de pan te gooien.” „Tijd.” „Bouchon du Centre, een Frans restaurant in Amsterdam dat volledig wordt gerund door één persoon, Hanneke Schouten. Zulke zaken heb je gewoon niet veel meer, waar een restaurant zo duidelijk één gezicht heeft.” „Witte asperge. Dat eten we écht alleen in het seizoen. Alsof andere groenten niet ook een eigen seizoen hebben. Als boeren toch alle groenten en fruit met zoveel liefde zouden behandelen als asperges.” 6-8 personen, adobo laat zich uitstekend invriezen ● 2,5 kg kippenbouten, op het gewricht in tweeën gesneden● 1 bol knoflook, teentjes los maar met schil en gekneusd● 1 grote ui in grove ringen● 60 g gember in plakken, met schil● 4 blaadjes laurier● 375 ml rijstazijn● 125 ml donkere sojasaus● 5 gram versgemalen zwarte peper● neutrale olie om in te bakken● zout</p>
<img src='https://images.nrc.nl/TIF3pwP9BWkljmRxet_5qjqnurI=/132x132/filters:no_upscale():format(webp)/s3/static.nrc.nl/hpe/7a43607-Meijer%252C%2520Melle%25202025%252002%2520700.png'/>]]></description>
      <guid>https://nrc.nl/nieuws/2025/11/14/chef-kok-timo-de-beurs-ik-zou-heel-prima-kunnen-leven-zonder-fine-dining-a4912460</guid>
      <pubDate>Fri, 14 Nov 2025 07:04:59 +0000</pubDate>
    </item>
    <item>
      <title><![CDATA[Kok Noni Kooiman kookt het liefst met masala: ‘Je kunt er van bijna alles iets lekkers mee maken’]]></title>
      <description><![CDATA[<p>De vogelspinnen en kaaimannen in de achtertuin. De hobbelige zandwegen tussen Paramaribo en Saramacca – een district ten westen van de Surinaamse hoofdstad. De gezouten vis die haar vader maakte. En de schoollunches, van een Javaanse mevrouw: nasi en bami verpakt in bananenbladeren. Van de anderhalf jaar dat kok en kookboekenschrijver Noni Kooiman (32) in het land van haar vader woonde – ze verhuisde erheen toen ze vijf was – zijn vooral deze dingen haar bijgebleven. Haar moeder kreeg heimwee, dus keerden ze terug naar Amsterdam. Terug in Nederland at Kooiman regelmatig bij haar Creoolse oma: kip met rijst, bojo, pom, vruchtenstropen en maizenakoekjes. „Dat zijn belangrijke smaken van mijn jeugd.” „Het liefst eet ik elke dag mijn oma’s kip, maar doordeweeks kost het bereiden me te veel tijd. Meestal frutsel ik iets in elkaar met wat ik in huis heb.” Het Indiase kruidenmengsel masala – met komijnzaad, korianderzaad, kardemom, zwarte peper, kruidnagel en kaneel – staat altijd in haar kruidenkastje. „Je kunt er van bijna alles iets lekkers mee maken”, zegt ze. Kooiman snijdt ui en knoflook fijn en bakt dat met een paar hele selderijstengels. „Mijn liefde voor koken ontstond tijdens een tussenjaar in Parijs, waar ik nadat ik was ontslagen bij een kledingzaak per ongeluk in een bakkerij terechtkwam”, zegt ze terwijl stukjes tomaat en lepels masala de pan in gaan. Terug in Nederland werkte ze in de Amsterdamse restaurantkeukens van onder meer De Plantage, De Klepel, Vuurtoreneiland en Toscanini – totdat ze zwanger werd. Het combineren van werk en gezin werd te zwaar. „En ik wilde niet alleen meer met mijn handen werken, maar ook met mijn hoofd.” Nadat ze samen met kennis Jonah Freud kookboeken schreef, maakte Kooiman haar eigen Surinaamse kookboek Switi Sranan. Een presentatieklus in een kookprogramma volgde, maar dat doet ze niet meer. Niet omdat ze presenteren niet leuk vindt, integendeel, maar omdat die specifieke opdracht niet zo goed bij haar paste. Ze vermoedt dat het komt door haar gebrek aan overdreven enthousiasme. Schamper lachje: „Zo zit ik niet in elkaar.” Kooiman is geen wervelwind, geen stormachtige persoonlijkheid. Ze straalt eerder kalmte en zelfverzekerdheid uit – iets dat is terug te zien in haar werk. Haar VPRO-documentaireserie Paramaribo Pepers gaat bijvoorbeeld niet vlot, maar is wel diepgaand. Voor het programma kookte ze in Suriname met mensen uit verschillende bevolkingsgroepen. Ze namen haar mee naar hun moestuinen en vertelden over de invloed van de slavernij en immigratie op de Surinaamse keuken. Met haar Creoolse tante Helen maakte ze groene bananensoep; met bewoners van een Marrondorp bereidde ze vlees van een hert dat ze samen afschoot. „De gerechten die ik met de Surinamers maakte, zorgden altijd voor een gesprek. Eten verbindt en schept een band”, zegt ze. Thuis merkt ze dat ook: „Mijn twee dochters willen niets liever dan meehelpen in de keuken, dus in het weekend bakken we samen pannenkoeken.” Maar doordeweeks kookt ze liever alleen en simpel. „Als het druk is in mijn hoofd, helpt koken me om rustig te worden.” Na tien minuten pruttelen schenkt Kooiman de geurige masala-saus over twee stukken harderfilet, een stevige witvis. Ze serveert het met rijst en amsoi, een groente die lijkt op paksoi maar iets pittiger smaakt. „Ik doe er eigenlijk altijd een Madame Jeanette bij”, zegt ze. De klassieke Paramaribo-peper. „Maar die ben ik vergeten.” Bier of wijn? „Wijn. Op vakantie struin ik altijd antiekmarkten af. Mijn lievelingsvondst is een glazen wijnkan met een gat in het midden, bedoeld voor ijsblokjes om de wijn koel te houden.” Pittig of mild? „Een beetje pittig, maar ik wil niet zweten aan tafel. In de Surinaamse keuken eten mensen veel peper, vaak als sambal of chutney, maar de basis is meestal mild.” Favoriete Surinaamse restaurant? „Bij New Draver in Amsterdam-Oost eet je goed Creools: van pom tot bruine bonen met rijst. Er zit altijd een groep hangouderen bier te drinken, heel gezellig.” Zoet of hartig? „Zoet. Ik ben een keer naar Sicilië gereisd, speciaal om Caffè Sicilia te bezoeken in Noto. Je kunt me wakker maken voor hun brioche met amandelgranita.” Roti met kip of lamsvlees? „Lamsvlees. Dat heeft meer smaak en een stevigere structuur. Ik maak het ook graag zelf. Bij Nickeries Tropical verkopen ze de beste rotiplaten – die heb ik altijd in de vriezer.” Olijfolie of boter? „Boter. Ik kan niet zonder geroosterd suikerbrood met een dikke laag roomboter.” Dawet [drankje met kokosmelk, citroengras en suikersiroop] of gemberbier? „Dawet. Van mijn tante leerde ik dat de smaak het allerlekkerst is met versgeraspte kokos.” 4 personen</p>
<img src='https://images.nrc.nl/x8sRJ_3kN2RTbcSMlfXl-97R0Yo=/132x132/filters:no_upscale():format(webp)/s3/static.nrc.nl/hpe/62d35a4-Auteurspagina%2520Kimmijser%252C%2520Megin_06.png'/>]]></description>
      <guid>https://nrc.nl/nieuws/2025/11/10/kok-noni-kooiman-maakte-tv-serie-paramaribo-pepers-maar-zweet-aan-tafel-liever-niet-a4911909</guid>
      <pubDate>Mon, 10 Nov 2025 07:05:00 +0000</pubDate>
    </item>
    <item>
      <title><![CDATA[Chef Jef Schuur eet graag Texels lam: ‘Mensen vinden het soms zielig, maar het is het eerlijkste stukje vlees’]]></title>
      <description><![CDATA[<p>Wasabisla, wilde tomaten, boommalva. In de tuinen achter restaurant Bij Jef groeien planten die je niet meteen verwacht te midden van Texels weiland. Chef Jef Schuur loopt langs een oesterblad die groeit op een heuveltje schelpen en scheurt een blaadje af. Het smaakt alsof je net een oester aan je lippen hebt gezet. „We geven ze af en toe wat zeewater. Dat versterkt de smaak.” Verderop plukken restaurantmedewerkers venkel voor het diner. Schuur haalt het liefst al zijn producten uit zijn biologische tuin in Den Hoorn of van een andere plek op Texel. Gelukkig is het eiland „zo rijk”, met de lokale fruitteler, de aspergeboer, de schapenhouder, of de mensen die op kokkels vissen. „En we kennen elkaar allemaal. Ik merkte heel snel: de stad is niet voor mij. Een miljoen mensen om je heen en toch ben je helemaal alleen. Als ik hier door het dorp loop, maak ik met iedereen een praatje. En het is veel lekkerder om de drukte op te zoeken, dan de rust.” Vandaag draait het niet om zijn sterrenrestaurant, maar om het gerecht waarnaar hij snakt op een vrije avond. Het wordt lamsvlees met zacht gegaarde zuurkool. „Gruwelijk klassiek met een twist.” In de gang van zijn huis, op steenworp afstand van zijn restaurant, staat het luik naar de riante wijnkelder open. Dat is eerder zijn terrein dan de keuken, geeft hij toe. Op de zeldzame vrije avonden thuis wisselt hij van rol met zijn vrouw Nadine, sommelier en mede-eigenaar van het restaurant. Dan mag zij koken, en hij de wijn uitzoeken. Al krijgt hij wel op zijn kop als hij de verkeerde fles openmaakt. Met dit recept wil hij een ode brengen aan het Texels lam, een ster op zijn menu. „Om de zoveel tijd zitten er mensen in het restaurant die weigeren het te eten, onder het mom van: lammetjes zijn hartstikke lieve beestjes.” „Dat is natuurlijk ook zo”, zegt Schuur licht gefrustreerd. „Maar Texels lamsvlees is twee, drie, soms vier keer zo oud als een gemiddelde kip die iemand eet, die nooit het daglicht ziet. Lammetjes staan hier van hun tweede tot hun laatste dag buiten in de wei. Het is het eerlijkste stukje vlees dat nog op de natuurlijke wijze wordt gefokt.” Een gerecht dat drie uur in de oven moet, lijkt misschien nogal een opgave. Maar het idee van Schuur is dat het minimale moeite kost om alle ingrediënten in een ovenschaal te gooien op een thuiswerkdag. En met wat er overblijft, kun je de volgende dag tijdens lunch op kantoor „al je collega’s jaloers maken”. Zijn zuurkool komt, natuurlijk, uit eigen tuin. Maar met zuurkool uit een pakje is volgens Schuur niks mis. Jus uit een pakje gaat hem wel te ver. „Weet je wat voor rotzooi daar in zit?” Meest overgewaardeerde ingrediënt? „Wagyu. Wat een onzin. Heel vet en heel duur. En ik wil helemaal geen moraalridder zijn, maar als je ziet wat voor impact dat heeft op het milieu…” Wat is je bestelling in de snackbar? „Als ik in een willekeurige snackbar sta, dan een frikandel speciaal met Hela-curry. Als de curry niet van Hela is, dan loop ik door. Bij de FEBO: geheid de grillburger, die is onwijs goed. Of de kalfskroket.” Mosterd bij de kroket? „Niet per se nodig.” Wat staat bij jou altijd in de koelkast thuis? „Die vraag heb ik vaker gehad en je krijgt hetzelfde antwoord: iets dat over datum is.” Wie is je culinaire held? „Alain Passard [van L’Arpège in Parijs] staat hoog op mijn lijstje. Hij is de eerste driesterrenchef die volledig overging op groenten. Hij durfde het. Zijn lef – dat bewonder ik.” In je tuin groeit van alles, heb je een favoriet? „Jij hebt zeker geen kinderen?” voor 8 personen Voor de afwerking, optioneel: * Mag ook met varkensvlees, rookworst van de slager, een saucijsje, of buikspek – „iets gerookts”.</p>
<img src='https://images.nrc.nl/pxesj0kiMnz5SZQP5mDx3rgIB6M=/132x132/filters:no_upscale():format(webp)/s3/static.nrc.nl/hpe/d1a5b5d-Auteurspagina%2520Hoogenraad%2520Laura.png'/>]]></description>
      <guid>https://nrc.nl/nieuws/2025/11/03/chef-jef-schuur-eet-graag-texels-lam-mensen-vinden-het-soms-zielig-maar-het-is-het-eerlijkste-stukje-vlees-a4910904</guid>
      <pubDate>Mon, 3 Nov 2025 07:05:01 +0000</pubDate>
    </item>
    <item>
      <title><![CDATA[Mari Maris kookt thuis het liefst zonder recept:  ‘Meestal kom ik er tijdens het koken pas achter wat ik aan het maken ben’]]></title>
      <description><![CDATA[<p>Hartje Amsterdam, om de hoek van het Rijksmuseum, ligt een postzegeltje Frankrijk. In het popperige appartement staat een oud fornuis en er hangen koperen pannen aan de muur. Een metalen vergiet en een knoflookvlecht. Stillevens van eten. Zelfs de radio is er Frans: op de achtergrond wordt de muziek op radio FIP soms onderbroken door de stem van een Franse dj. Af en toe komt er een man met een baret binnen met wat boodschappen, en vertrekt weer. Dit is de Nederlandse uitvalsbasis – het „pijpenlaatje” – van groentekok en kookboekenschrijfster Mari Maris (51). Met haar Groentebijbel schreef ze een standaardwerk voor de vegetarische keuken, en de eerste titel in een goed verkopende reeks met andere ‘bijbels’ voor in de keuken, van de Airfryerbijbel tot de Bakplaatbijbel. Nu is ze in Nederland voor de publicatie van haar nieuwe boek C’est la Vie, met korte verhalen over het leven op het Noord-Franse platteland, waar ze het grootste deel van de tijd woont. Ze kwam er terecht na een lange carrière in de Amsterdamse horeca, waar ze een hoop professionele keukens van binnen zag. Dat ze vegetarisch at, hield ze in de machocultuur van de restaurantkeuken liever voor zich. „Ik kan vlees heel goed klaarmaken, zelfs uitbenen enzo. Maar ik eet het al niet meer sinds mijn zevende.” De Groentebijbel voelde een beetje alsof ze uit de kast kwam als vegetariër. „Het heet ook heel bewust geen vegetarisch kookboek.” Toen het boek twaalf jaar geleden verscheen, schreef ze bij ieder recept nog een suggestie voor wat je er als vlees bij zou kunnen serveren. „Om mensen niet af te schrikken. Dat zou ik nu niet meer doen.” Toen de restaurantkeukens begonnen te vervelen, startte Maris een eigen cateringbedrijf. Ze kookte voor bruiloften, in passagiersterminals voor cruiseschepen, het Concertgebouw. „Allemaal heel erg leuk, maar uiteindelijk ben je toch een soort veredeld verhuisbedrijf. Dan sta je weer ergens midden in de nacht te sjouwen met warmhoudbakken. En op een zeker moment heb je het ook wel allemaal gezien. De vrouwen die uit taarten springen, grote partijen waarbij je met houtjes een vuurtje moet aanmaken omdat niets werkt. Daar was ik wel klaar mee.” Dus vertrok ze naar Frankrijk, waar ze op haar 25ste een huisje had gekocht. Wat kookt Maris vandaag? „Iets met spinazie. Mijn lievelingsgroente, en ook nog eens het hele jaar verkrijgbaar.” Echt een recept zou ze het zelf niet per se noemen. „Meestal kom ik er tijdens het koken pas achter wat ik precies aan het maken ben. Ik kook gewoon met wat ik in huis heb.” Ook dit gerecht is volledig aan te passen aan wat er toevallig in de groentela ligt. „Ik doe de spinazie een beetje gesmoord in een kikkererwtenpannenkoek, of een ‘galette’, als je dat leuker vindt klinken. Maar dat mag ook zo’n Marokkaanse msemmem-pannenkoek zijn, of een wrap of een pitabroodje. Nu doe ik er ook oesterzwam en krokant aardappelschaafsel en een beetje feta bij. Maar dat is alleen omdat ik iets moest vastleggen.” Het ‘recept’, dat stuurt ze naderhand wel. „Ui. Die wordt altijd maar voor lief genomen, maar zo’n plant doet er twee jaar over om te volgroeien. Terwijl: zonder ui kun je net zo goed niet koken.” „Avocado. Niet dat ik het vies vind hoor. Maar of we daar nou heel Zuid-Amerika voor moeten ontbossen?” „Traditioneel bestaat niet, alle keukens zijn fusion.” „Ligt eraan met wie.” „Het liefst geen van beide, maar als ik moet kiezen toch vlees. Dan kun je tenminste nog een beetje weten waar het vandaan komt.” „Een fles champagne.” „Nee, gewoon, voor als ik er zin in heb.” * Mocht je het recept vegan willen maken, dan kun je de eieren en de melk vervangen door (kikkererwten)water en de kaas door tofu met wat fijngesneden ingelegde citroen.</p>
<img src='https://images.nrc.nl/TIF3pwP9BWkljmRxet_5qjqnurI=/132x132/filters:no_upscale():format(webp)/s3/static.nrc.nl/hpe/7a43607-Meijer%252C%2520Melle%25202025%252002%2520700.png'/>]]></description>
      <guid>https://nrc.nl/nieuws/2025/10/27/mari-maris-kookt-thuis-het-liefst-zonder-recept-meestal-kom-ik-er-tijdens-het-koken-pas-achter-wat-ik-aan-het-maken-ben-a4908823</guid>
      <pubDate>Mon, 27 Oct 2025 07:05:01 +0000</pubDate>
    </item>
    <item>
      <title><![CDATA[Chef Lelani Lewis kookt thuis het liefst als Remy uit Ratatouille]]></title>
      <description><![CDATA[<p>Lelani Lewis beweegt als een wervelwind door de keuken: een glas water is nog niet omgevallen of de plas is alweer opgeveegd, een mes verdwijnt in een pompoen, kip sist in het vet. Haar krullen dansen mee op het hoge tempo waarmee ze tussen de keukenkastjes beweegt, op haar witte blouse zitten wat vlekken waarvan de oorsprong al niet meer te achterhalen is. Het interview gebeurt staand. „Zitten is ongezond.” Als ze de deksel van de pan haalt, ontsnapt een kruidige stoomwolk die elke smaakpapil wakker schudt. „Heel veel rode uien. Kardemom, laurierblaadjes, knoflook, kurkuma, kruidnagels”, somt Lewis op in snel Engels met een Britse tongval. „En ruik je de limoenbladeren? Die ruiken krankzinnig, toch?” Lewis verhuisde tien jaar geleden van Londen naar Amsterdam en startte in 2017 Atelier Code Noir. In 2023 verscheen haar gelijknamige kookboek. Het culinaire atelier is een plek waar ze immersive dinners, workshops en evenementen organiseert om haar liefde voor de Caribische keuken te delen. En om andere chefs van kleur – en de verhalen van hun keuken – een podium te geven. Als ze de kruidenla opentrekt, ziet ze ook de geschiedenis. Tussen de oude jampotjes met venkelzaad en geurige kaneelstokken ligt haar nootmuskaat uit Grenada, het eiland in de Caraïben waar haar vader is geboren. „Het staat bekend als de isle of spice. Van origine groeide nootmuskaat alleen op de Banda-eilanden [in Indonesië]. Toen de Britten het territorium ruilden met de Nederlanders [in de 17e eeuw], zou een Britse botanicus een stekje van de nootmuskaat hebben gestolen en naar Grenada hebben gebracht. Daar sloeg het zo goed aan dat het eiland de grootste exporteur van nootmuskaat werd, buiten Indonesië. Zo vertelt nootmuskaat een verhaal over imperiumvorming, kolonialisme, oneerlijke handel. Er schuilen zo veel verhalen achter eten.” Hoe veelzeggend het verhaal ook is of hoe mooi het gerecht er ook uitziet, de smaak is altijd leidend voor Lewis. „Hautecuisine-restaurants, met gelikt eten en toefen schuim, weten me minder te interesseren. Natuurlijk bewonder ik de techniek en het vakmanschap bij sterrenrestaurants, maar soms blijven de smaken niet hangen. Voor mij moet eten een troostrijke ervaring zijn. Dat je in een restaurant zit en denkt: wow, dit doet me aan thuis denken. Dáár gaat het om. Dat is precies hoe ik wil dat iemand mijn etentjes verlaat.” Thuis kookt ze het liefst zoals Chef Remy, de culinair begaafde rat in de film Ratatouille. Een snufje van dit, een beetje van dat. Altijd zonder recept. „Ik zou dat iedereen aanraden. Zo ontwikkel je een gevoel voor smaken en leer je te vertrouwen op je instinct. Stevie Wonder zegt dat hij kleuren ziet bij muziek, toch? Ik geloof dat chefs ook zoiets hebben, maar dan met smaken.” Favoriet kookboek? „Salt, Fat, Acid, Heat van Samin Nosrat. Het ontrafelt koken, eigenlijk is het de Steen van Rosetta voor chefs.” Koken met of zonder muziek? „Altijd met. Ik ben half Iers, en op dit moment ben ik helemaal gek op Kneecap.” Ondergewaardeerd ingrediënt? „Tempeh – mensen weten niet hoe ze ermee moeten koken.” Altijd in je koelkast? „Hete pepersaus en augurken.” Late night snack? „Als ik in Londen ben, kebab van een zaak in Hackney, met vers brood, vlees geroosterd op vuur, en huisgemaakte granaatappelmelasse. En in Nederland? Een kapsalon.” Favoriete fruit? „Mango, de beste vind je hier in de toko. Ik heb foto’s van mijn zoontje als kleine kleuter waarop hij in een mango bijt en het sap over zijn kin loopt. Dan denk ik: dát is mijn zoon, my boy.” Favoriete chips? „Salt ’n vinegar – de Britse versie is beter dan de Nederlandse.” Pasta of rijst? „Au! Alsjeblieft, laat me niet kiezen.” Helaas, ik moet streng zijn. „Oké… nooit meer pasta. O, God. Hoe kún je me dat aandoen? Heartbroken.” 3-4 personen Voor de kipmarinade: In de koelkast van Lewis staat altijd een potje van deze kruidenyoghurt. Doe alle ingrediënten met 50 ml water in een blender, en meng vervolgens met kokosyoghurt. Blijft tot 1 week goed, en is „lekker op alles”.</p>
<img src='https://images.nrc.nl/pxesj0kiMnz5SZQP5mDx3rgIB6M=/132x132/filters:no_upscale():format(webp)/s3/static.nrc.nl/hpe/d1a5b5d-Auteurspagina%2520Hoogenraad%2520Laura.png'/>]]></description>
      <guid>https://nrc.nl/nieuws/2025/10/20/chef-lelani-lewis-kookt-thuis-het-liefst-als-remy-uit-ratatouille-a4909113</guid>
      <pubDate>Mon, 20 Oct 2025 07:05:02 +0000</pubDate>
    </item>
    <item>
      <title><![CDATA[Sterrenchef Emile van der Staak doet thuis niet moeilijk: ‘Mijn mes komt gewoon van IKEA’]]></title>
      <description><![CDATA[<p>Chef Emile van der Staak buigt zich over een bord op de houten tafel in de bijkeuken van zijn restaurant. Een dikke plak geroosterde knolselderij, bestreken met tahin-citroendressing en bestrooid met hazelnootjes, ligt voor hem. Met precisie legt hij dahlia-blaadjes, peterselie, dragon en kervel op de plak, alsof hij een boeket schikt. NRC vroeg Van der Staak een simpel recept te bedenken, maar tijdens het decoreren lijkt de sterrenchef die opdracht een beetje uit het oog te verliezen. „Dat is voor de foto”, zegt hij. Thuis legt hij geen dahlia-blaadjes op zijn eten. Sterker nog, het liefst kookt hij thuis helemaal niet. In De Nieuwe Winkel in Nijmegen, bekroond met twee Michelinsterren en een groene ster (een onderscheiding voor restaurants die uitblinken in duurzaamheid), wordt volledig plantaardig gekookt. Van der Staak brengt in groenten en andere plantaardige producten eigenschappen naar voren die normaal aan vlees of vis worden toegeschreven, zoals: vlezig, romig, vettig en umami. Technieken daarvoor ontwikkelde hij samen met academici. „Daar moet je een beetje onnozel voor zijn, want dat proces kost veel inspanning.” Dat hij zich daar toch aan waagt, komt voort uit een overtuiging die hem sinds het begin van zijn carrière drijft. „Bij De Nieuwe Winkel is het mantra vanaf dag één: minder dieren, meer planten. Want het allerbelangrijkste dat je kunt doen om de planeet te redden, is minder vlees eten.” Toen Van der Staak in 2011 de deuren van zijn restaurant opende, begrepen zijn gasten zijn concept niet. Het restaurant ging bijna failliet, maar afwijken van zijn filosofie was voor Van der Staak geen optie. Zelfs niet toen een groep gasten op een avond ‘bitterballen!’ begon te roepen. Integendeel. „Tot dat moment deden reacties van gasten mij weinig. Maar toen ik merkte dat ze écht geëmotioneerd raakten omdat ze vlees misten, werd het serieus voor mij. Dat moment heeft het activisme in mij aangewakkerd – ik pikte het gewoon niet.” Een lovende recensie zorgde voor een heropleving. Inmiddels kwamen hem al vele eretitels toe, die hem overigens weinig doen. Daarnaast blijkt de sterrenchef thuis het liefst zo ver mogelijk van het fornuis weg te blijven, want „koken is mijn werk”. Als hij al kookt, dan het liefst alleen en simpel. Hollandse pot, zoals hutspot en boerenkool. Of iets met knolselderij, dat in dit recept voor NRC de glansrol krijgt. „Knolselderij is een dankbaar product; je hebt er weinig voor nodig om het lekker te maken. Het groeit in Nederland en laat zich goed roosteren.” Van der Staak liet zich voor dit recept inspireren door een van zijn eerste inzichten uit de plantaardige gastronomie: groenten roosteren tot ze uitdrogen, waardoor de suikers en dus de smaak behouden blijven, anders dan bij koken. „Het is niet zonder reden dat het kookvocht van asperges zo lekker is.” Een tahin-citroendressing geeft het gerecht een nootachtige en friszure smaak. „In het restaurant gebruik ik geen tahin, want we koken met zoveel mogelijk lokale ingrediënten en de sesamplant groeit niet in Nederland. Maar thuis gun ik mezelf het gemak. Chefs zijn ook maar mensen.” „Ik heb niks met messen. Mijn mes komt gewoon van IKEA.” „Puur van Jonnie en Thérèse Boer. Ik kookte er bijna alle recepten uit. Tot drie jaar geleden spaarde ik kookboeken en bladerde ik er elke ochtend eentje door voor inspiratie. Dat doe ik nu niet meer: we varen onze eigen koers.” „Pankratiushof in Mainz, Duitsland, dicht bij Frankfurt. Het is een voormalige boerderij, nu een restaurant en bakkerij. Samen met Tim van de Griend [keukenchef bij De Nieuwe Winkel] ben ik er eens om vier uur ‘s nachts heen gereden, alleen voor een ontbijtje.” Het IKEA-mes van chef Emile van der Staak. „Melbatoast. Zo’n twintig jaar geleden werkte ik bij een luxe restaurant en probeerde ik mijn collega af te troeven met het beste Melbatoastje. We stapelden alle onethische ingrediënten op elkaar: truffel, ganzenlever, kaviaar. Nu eet ik ze het liefst met een plakje jong belegen.” „Zuurdesembrood, hummus en avocado met olijfolie en een beetje peper en zout. Elke dag, al vier jaar lang.” „Een beroemde foodie zei een keer: het eten doet me denken aan de eerste keer dat ik bij Noma at. Maar deze keer was het wel lekker.” „Een eigen gerecht. Laat me met rust.” Tahin-citroendressing Groene olie Topping Geroosterde knolselderij met een citroen-tahindressing. Emile van der Staak van restaurant De Nieuwe Winkel in Nijmegen.</p>
<img src='https://images.nrc.nl/x8sRJ_3kN2RTbcSMlfXl-97R0Yo=/132x132/filters:no_upscale():format(webp)/s3/static.nrc.nl/hpe/62d35a4-Auteurspagina%2520Kimmijser%252C%2520Megin_06.png'/>]]></description>
      <guid>https://nrc.nl/nieuws/2025/10/13/sterrenchef-emile-van-der-staak-doet-thuis-niet-moeilijk-mijn-mes-komt-gewoon-van-ikea-a4908236</guid>
      <pubDate>Mon, 13 Oct 2025 07:05:03 +0000</pubDate>
    </item>
  </channel>
</rss>
