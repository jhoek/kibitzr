<?xml version="1.0" encoding="utf-8"?>
<rss version="2.0">
  <channel>
    <title><![CDATA[Picl]]></title>
    <link>https://picl.nl</link>
    <description><![CDATA[Picl]]></description>
    <item>
      <title><![CDATA[The Salt Path]]></title>
      <description><![CDATA[<p>Langs de ruige zuidkust van Engeland loopt het prachtige, eeuwenoude 'South West Coast Path'. Het langste nationale wandelpad van Engeland en zo'n 1000 km lang. Voor het echtpaar Raynor en Moth betekende deze uitdagende tocht een nieuw begin. Ze vertelden hun verhaal in de internationale bestseller 'The Salt Path' ('Het Zoutpad'), die nu is verfilmd. Een waargebeurd verhaal over de betekenis van je thuis voelen, omgaan met verdriet en de helende kracht van de natuur.</p>
<p><img src='https://storage.googleapis.com/picl-prod-cms-assets/still_189774_58eed83b3f/still_189774_58eed83b3f.jpg'/></p>
<p>Raynor en Moth Winn bevinden zich in de herfst van hun leven wanneer ze onverwachts hun huis kwijtraken en Moth erachter komt dat hij ernstig ziek is. Samen neemt het koppel de moedige, en ietwat impulsieve beslissing om het eeuwenoude South West Coast Path te lopen. Met een leeggelopen bankrekening, een tent en een minimum aan noodzakelijke spullen beginnen ze vastberaden aan een bijzondere reis van meer dan duizend kilometer. The Salt Path is de verfilming van de gelijknamige bestseller van Raynor Winn en geregisseerd door theaterregisseur Marianne Elliott (winnaar van vier Tony Awards). Zij waagt zich hier voor het eerst aan een speelfilm. De hoofdrollen worden gespeeld door Gillian Anderson (The X Files, Sex Education, The Crown) en Jason Isaacs (The Death of Stalin, The White Lotus). ★★★★ VPRO Cinema "Een gemoedelijk, warm drama" ★★★ Trouw "Wonderschone Engelse natuur" ★★★ de Volkskrant "Bewijst dat acteer- en camerawerk een film kunnen verheffen" ★★★1/2 Cinemagazine "De toon is realistisch, zonder al te veel sentiment of heldendom, met af en toe een vleugje ironie of een poëtische noot." - de Filmkrant</p>
<p>Te zien tot 23 november 2025. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/the-salt-path</guid>
      <pubDate>Sun, 24 Aug 2025 10:00:45 +0000</pubDate>
    </item>
    <item>
      <title><![CDATA[Être & Avoir]]></title>
      <description><![CDATA[<p>Op het Franse platteland, in de stille heuvels van de Auvergne, staat een klein dorpsschooltje met één klas. Meester Georges Lopez geeft hier in zijn eentje les aan dertien kinderen, van kleuters tot bijna-tieners. Met geduld, rust en humor bereidt hij hen voor op een leven buiten het klaslokaal. Deze nostalgische documentaire, over een wereld waarin het leven nog eenvoudig en overzichtelijk is, werd in 2002 een onverwachte, internationale megahit. Être & Avoir wordt nu opnieuw uitgebracht in de filmtheaters en bekijk je ook online op Picl.</p>
<p><img src='https://storage.googleapis.com/picl-prod-cms-assets/still_194303_1dfca3b2e8/still_194303_1dfca3b2e8.jpg'/></p>
<p>Lopez leert sommigen lezen en schrijven, anderen brengt hij de beginselen van grammatica en wiskunde bij. Documentairemaker Nicolas Philibert observeert de vriendschappen, de kleine ruzies, de momenten van concentratie en van dagdromen. Een intiem portret van een leven waarin alles nog overzichtelijk lijkt, maar waarin kinderen net zo goed groeien, botsen en bloeien als overal ter wereld. Tot ieders verbazing, ook die van Philibert en Lopez, groeide Être & Avoir in 2002 uit tot een internationale sensatie. In Frankrijk trok de film bijna twee miljoen bezoekers, wereldwijd nog eens ruim een miljoen. Ook in Nederland was de belangstelling groot: lange rijen voor de kassa’s en in sommige bioscopen bleef de film maar liefst twee jaar draaien. Naast deze feelgood-klassieker zijn nu ook twee nieuwe docu's van Philibert in de filmtheaters én online te zien: Averroès & Rosa Parks en La machine à écrire - het vervolg en slotstuk op Gouden Beer-winnaar Sur l'Adamant. Bekijk het volledige Philibert-programma. "Een warm bad van romantiek en nostalgie" ★★★★★ Cinemagazine</p>
<p>Te zien tot 21 december 2025. Nu ook te zien in het filmtheater.</p>
<p>documentaire/Frankrijk/Frans</p>]]></description>
      <guid>https://picl.nl/films/etre-and-avoir-re-release</guid>
      <pubDate>Sun, 24 Aug 2025 10:00:45 +0000</pubDate>
    </item>
    <item>
      <title><![CDATA[Drie Dagen Vis]]></title>
      <description><![CDATA[<p>Quality time is vaak het sleutelwoord voor mensen die uit elkaar zijn gegroeid, maar weer nader tot elkaar willen komen. Precies dat zoekt de 45-jarige Dick met zijn 68-jarige vader Gerrie: samen tijd doorbrengen. Wat volgt is een ongemakkelijke, ontroerende zoektocht naar nabijheid, vol stiltes, onhandige gesprekken en onverwachte momenten van warmte. Drie Dagen Vis is een droogkomisch drama met ijzersterk acteerwerk van Ton Kas en Guido Pollemans.</p>
<p><img src='https://storage.googleapis.com/picl-prod-cms-assets/still_179878_4b1cf96b74/still_179878_4b1cf96b74.jpg'/></p>
<p>De Rotterdamse Gerrie woont al jaren met zijn tweede vrouw Rosa in de Algarve, maar komt jaarlijks drie dagen terug naar Nederland. De voornaamste reden hiervoor is zijn jaarlijkse medische controle, hij is namelijk COPD-patiënt. Tijdens deze bezoeken ziet hij ook zijn zoon Dick, die worstelt met zichzelf en zijn omgeving. Gerrie toont vaak weinig interesse in Dick’s problemen, wat keer op keer weer leidt tot grote teleurstelling bij Dick. Het bezoek van Gerrie is dit jaar extra zwaarbeladen, want het zou zomaar eens zijn laatste kunnen zijn. Het in prachtig zwart-wit geschoten Drie Dagen Vis is een geslaagde mix van drama en droge komedie en de tweede speelfilm van Peter Hoogendoorn, die eerder veel lof oogstte met zijn film Tussen 10 en 12 (2014). "De wederzijdse onmacht tussen vader en zoon wordt wonderbaarlijk goed gevangen" ★★★★ de Volkskrant "Wrang-komisch" ★★★★ NRC "Met humor en melancholie is er veel gevoel voor het ongezegde" - Het Parool "Brengt een krachtige boodschap over: het belang van er simpelweg voor elkaar te zijn" ★★★★ Cinemagazine "Bijzonder melancholische film" - de Filmkrant</p>
<p>Te zien tot 23 november 2025. Net uit het filmtheater.</p>
<p>komedie, drama/Nederland, België/Nederlands</p>]]></description>
      <guid>https://picl.nl/films/drie-dagen-vis</guid>
      <pubDate>Sun, 24 Aug 2025 10:00:46 +0000</pubDate>
    </item>
    <item>
      <title><![CDATA[Sporen van Indië]]></title>
      <description><![CDATA[<p>Sporen van Indië is een historisch intrigerende documentaire waarin historicus Hans Goedkoop op meeslepende wijze de vier eeuwen durende verwevenheid van Nederlands-Indië en Nederland tot leven brengt. Door middel van zeldzame archiefbeelden, talloze interviews en een boeiende voice-over wordt een vrijwel vergeten geschiedenis zichtbaar gemaakt. Vanwege 80 jaar bevrijding opnieuw te zien.</p>
<p><img src='https://storage.googleapis.com/picl-prod-cms-assets/still_195333_df08812aec/still_195333_df08812aec.jpg'/></p>
<p>De documentaire volgt Goedkoop, zelf van Indische komaf, terwijl hij met oude archieven, unieke beelden en persoonlijke verhalen onderzoekt hoe de koloniale erfenis zich manifesteert in het alledaagse leven: van plantages tot pensions, Indo’s, Molukkers, veteranen en Totoks. De stad Amersfoort fungeert daarbij als spiegel van de nationale geschiedenis. Tegelijkertijd roept de film vragen op: wat betekent de koloniale geschiedenis voor ons zelfbeeld, en hoe werden verhalen verteld (of mooier gemaakt dan ze daadwerkelijk waren)? Door middel van nooit eerder vertoonde beelden weet deze documentaire een unieke blik te werpen op het koloniale verleden van Nederland. Sporen van Indië is geregisseerd door Reda van der Putten en gepresenteerd door historicus Hans Goedkoop. De documentaire ging in 2023 in première en wordt ter gelegenheid van 80 jaar vrijheid opnieuw uitgebracht.</p>
<p>Te zien tot 21 december 2025. Net uit het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/sporen-van-indie-re-release</guid>
      <pubDate>Sun, 24 Aug 2025 10:00:46 +0000</pubDate>
    </item>
    <item>
      <title><![CDATA[Manas]]></title>
      <description><![CDATA[<p>Het dertienjarige meisje Marcielle groeit op in een afgelegen gemeenschap die wordt gekenmerkt door eeuwenoude tradities en onderdrukkende patronen. Maar voor haar is de grens bereikt: ze durft in opstand te komen. Op visueel verbluffende wijze portretteert regisseur Marianna Brennand in haar speelfilmdebuut Manas het lelijke gezicht van seksueel misbruik.</p>
<p><img src='https://storage.googleapis.com/picl-prod-cms-assets/still_190683_b6626ab342/still_190683_b6626ab342.jpg'/></p>
<p>Marajó is een afgelegen eiland in het uitgestrekte Amazonewoud, waar het leven ogenschijnlijk rustig lijkt. Maar schijn bedriegt. De enige verbinding die Marcielle met de buitenwereld heeft, zijn met de passagiers van de schepen die langs varen over de rivier. Op die schepen kunnen leuke meisjes zoals zij makkelijk wat geld verdienen, maar dat is niet wat Marcielle wil. Marcielles grootste bedreiging is haar eigen vader, die haar regelmatig misbruikt. Wanneer ze beseft dat ook haar jongere zusje hetzelfde lot wacht, besluit Marcielle in opstand te komen. Zonder het expliciet te tonen, weet Marianna Brennand een beladen en confronterend thema op subtiele, poëtische wijze tot leven te brengen. De ruimte voor verbeelding die ontstaat maakt de film des te indrukwekkender. Niet voor niets won haar debuut de prijs voor Beste Regie op het filmfestival van Venetië. "Een geweldige rol van de jonge debutant Jamilli Correa" ★★★ de Volkskrant "Een verhaal dat sluimert en stilletjes onder je huid kruipt" - Cineville "Even intens als delicaat" - Trouw "Een indringend portret van menselijkheid, onderdrukking en veerkracht" ★★★★ Cinemagazine "Pakt indringend en geloofwaardig uit, een cast die complexe emoties invoelbaar maakt en nergens overhelt naar sentimentaliteit" - de Filmkrant</p>
<p>Te zien tot 14 december 2025. Nu ook te zien in het filmtheater.</p>
<p>drama/Brazilië, Portugal/Portugees</p>]]></description>
      <guid>https://picl.nl/films/manas</guid>
      <pubDate>Sun, 24 Aug 2025 10:00:47 +0000</pubDate>
    </item>
    <item>
      <title><![CDATA[La práctica]]></title>
      <description><![CDATA[<p>Een yogales die begint met een aardbeving zet meteen de toon voor La práctica, een droogkomische film over mislukking, spiritualiteit en alledaagse absurditeit. Regisseur Martín Rejtman, pionier van de Nieuwe Argentijnse Cinema, volgt een uitgebluste yogaleraar die na een mislukte relatie vastloopt in zijn leven. Met minimale middelen onderzoekt La práctica de absurditeit van routines, spiritualiteit en het krampachtig najagen van zelfontplooiing.</p>
<p><img src='https://storage.googleapis.com/picl-prod-cms-assets/still_188472_d2933c8d7c/still_188472_d2933c8d7c.jpg'/></p>
<p>Na een pijnlijke relatiebreuk probeert yogaleraar Gustavo zijn leven weer op de rails te krijgen in Santiago. Hij stort zich vol overgave op zijn yogastudio en meditatie, maar dat heeft een averechts effect: hij raakt steeds dieper verstrikt in routines en stiltes die zijn leven langzaam uitzichtlozer maken. Ook in de studio loopt alles mis: ongelukken en kleine tegenslagen stapelen zich op en versterken zijn gevoel van machteloosheid. Maar dan lijkt er langzaam een sprankje hoop aan de horizon te verschijnen… La práctica is Martín Rejtmans eerste film in tien jaar: een scherp en droogkomisch portret van een man die worstelt met zichzelf en de wereld om hem heen. Met zijn herkenbare mix van minimalisme en absurdisme laat hij zien waarom hij nog steeds tot de meest eigenzinnige stemmen van de Argentijnse cinema hoort. "De satire treft doel" ★★★★ NRC "Heerlijk kalme sfeer, de even rustige als fraaie beeldvoering" ★★★1/2 Cinemagazine "Dat het een film is om te lachen merk je aan alles" - de Filmkrant</p>
<p>Te zien tot 14 december 2025. Nu ook te zien in het filmtheater.</p>
<p>komedie, drama/Argentinië, Chili/Spaans</p>]]></description>
      <guid>https://picl.nl/films/la-practica</guid>
      <pubDate>Sun, 24 Aug 2025 10:00:47 +0000</pubDate>
    </item>
    <item>
      <title><![CDATA[Agarrame fuerte]]></title>
      <description><![CDATA[<p>Wanneer Adela de uitvaart van haar hartsvriendin Elena bezoekt, voelt ze zich nauwelijks verbonden met de anderen die afscheid nemen. Niets doet haar denken aan de vreugde die Elena verspreidde. Na de uitvaart brengt een bus haar naar een plek waar zij en Elena nog één keer samen kunnen zijn. Agarrame Fuerte is een hartverwarmend verhaal over tijdloze vriendschap, waarin rouw verandert in een viering van diepe verbondenheid.</p>
<p><img src='https://storage.googleapis.com/picl-prod-cms-assets/still_191751_e42e6766f7/still_191751_e42e6766f7.jpg'/></p>
<p>Als de emotioneel uitgeputte Adela na de uitvaart op zoek gaat naar haar auto, ziet ze een bus voor zich stoppen. Ze stapt in en belandt op een strand waar zij en Elena een weekend doorbrengen, samen met nog een derde vriendin. Hier lezen ze detectives op het strand, fietsen ze samen en dansen ze de hele nacht. We reizen langs allerlei herinneringen die Adela dierbaar zijn. Tegelijkertijd moet Elena zich opnieuw leren verhouden tot een wereld waarin haar hartsvriendin er niet meer is. Agarrame fuerte, Spaans voor 'houd mij stevig vast', is een magisch-realistische vertelling en een eerbetoon aan vriendschap, vooral de vriendschapsbanden tussen vrouwen. De film ging in première op het Tribeca Film Festival waar hij de Nora Ephron Award won. De film is onderdeel van Previously Unreleased - een zomerprogramma van Eye Filmmuseum met een selectie festivalfilms die onterecht de Nederlandse bioscopen niet haalden. "Broeierig, ambigu en onheilspellend drama" ★★★ VPRO Cinema "De film heeft wel wat gemeen met Petite maman (2021). In de 'kleinheid' en subtiliteit, de onnadrukkelijke manier waarop de film onder je huid kruipt" - de Filmkrant "[A film in which] friendship and fantasy intertwine" - Variety</p>
<p>Te zien tot 14 december 2025. Nu ook te zien in het filmtheater.</p>
<p>drama/Uruguay/Spaans</p>]]></description>
      <guid>https://picl.nl/films/agarrame-fuerte</guid>
      <pubDate>Sun, 24 Aug 2025 10:00:47 +0000</pubDate>
    </item>
    <item>
      <title><![CDATA[Shambhala]]></title>
      <description><![CDATA[<p>Pema leidt een vredig polygaam bestaan met Tashi en zijn twee broers. Als Tashi plotseling verdwijnt tijdens een reis, wordt Pema ervan beschuldigt overspel te hebben gepleegd. Om haar onschuld en trouw te bewijzen besluit Pema om met haar paard op zoektocht te gaan naar Tashi. Shambhala, wat verwijst naar een spiritueel koninkrijk in het Tibetaans boeddhisme, is visueel om van te smullen.</p>
<p><img src='https://storage.googleapis.com/picl-prod-cms-assets/still_192658_9cc8a00838/still_192658_9cc8a00838.jpg'/></p>
<p>In het hart van de Nepalese Himalaya treedt de temperamentvolle Pema in een polyandrisch huwelijk met Tashi en zijn twee jongere broers. Ze leiden een harmonieus leven, maar wanneer Tashi niet terugkeert van een handelsreis naar de stad, wordt de legitimiteit van Pema's ongeboren kind door de gemeenschap in twijfel getrokken. Vastbesloten om haar liefde en puurheid te bewijzen, gaat ze op zoek naar Tashi. Maar Pema raakt steeds meer verstrikt in een spirituele zoektocht naar betekenis. Shambhala is in alle opzichten een intiem portret van het traditionele leven in de Himalaya. De film is opgenomen op de grens van Nepal en Tibet op een hoogte tussen de 4000 en 6000 meter. De cast bestaat voornamelijk uit non-professionele acteurs, geiten, paarden en schapen. "Magistrale landschapsfotografie" ★★★ de Volkskrant "Een klein, intiem verhaal in een groots landschap en met weidse shots" - Het Parool "Een spirituele reis van groot visueel formaat" - de Filmkrant</p>
<p>Te zien tot 14 december 2025. Nu ook te zien in het filmtheater.</p>
<p>drama/Nepal/Nepalees</p>]]></description>
      <guid>https://picl.nl/films/shambhala</guid>
      <pubDate>Sun, 24 Aug 2025 10:00:47 +0000</pubDate>
    </item>
    <item>
      <title><![CDATA[Sarah Bernhardt, la divine]]></title>
      <description><![CDATA[<p>Parijs, 1896. De legendarische Sarah Bernhardt, die als bijnaam De Goddelijke had, staat op het hoogtepunt van haar roem. Vrij, modern en visionair trotseert ze de conventies van haar tijd. Ze groeide uit tot de eerste vrouwelijke acteur die de status van celebrity kreeg. In de kleurrijke biopic Sarah Bernhardt, la divine volgen we vooral haar knipperlichtrelatie met haar grootste liefde: tegenspeler Lucien Guitry.</p>
<p><img src='https://storage.googleapis.com/picl-prod-cms-assets/still_190249_bf52ce1020/still_190249_bf52ce1020.jpg'/></p>
<p>De Franse Sarah Bernhardt (1844-1923) was een van de beroemdste acteurs van haar generatie, ook ver buiten Frankrijk. Binnen de Parijse beau monde leidde ze een veelbewogen leven en lapte ze alle conventies van haar tijd aan haar laars (ze was ongetrouwd, had affaires met mannen én vrouwen en hield nogal van extravagantie). Hoewel Bernhardt ook bekend stond als een onuitstaanbaar en grillig persoon, leren we haar vooral kennen als de versie die ze zelf graag verkocht. Ze veranderde nog wel eens van levensverhaal, was gepassioneerd, bijzonder getalenteerd en een megalomane vrouw. In het biografische drama Sarah Bernhardt, la divine gaat het niet zozeer om de geschiedkundige details, maar vooral om het gevoelsleven van Sarah Bernhardt. Zo ontvouwt zich tussen realiteit en mythe het verhaal van haar gepassioneerde relatie met acteur Lucien Guitry. "Lichtvoetig, onderhoudend en diepromantisch" ★★★ NRC "Kleurrijke biopic" ★★★ Trouw ★★★ VPRO Cinema "Sandrine Kiberlain zet Sarah Bernhardt neer als een gepassioneerde, geëngageerde en getalenteerde vrouw" ★★★ FilmTotaal "Wat absoluut opvalt zijn de fantastische decors en de kostuums" ★★★ Cinemagazine</p>
<p>Te zien tot 14 december 2025. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/sarah-bernhardt-la-divine</guid>
      <pubDate>Sun, 24 Aug 2025 10:00:48 +0000</pubDate>
    </item>
    <item>
      <title><![CDATA[10 Giorni Con I Suoi]]></title>
      <description><![CDATA[<p>10 Giorni Con I Suoi is het derde deel in de komische Italiaanse reeks over de familie Rovelli: vader Carlo, zijn vrouw Giulia en hun drie kinderen. Dit keer reist de familie van Rome naar het zonnige Apulië, waar hun oudste dochter Camilla gaat samenwonen met haar vriend Antonio. De onvermijdelijke ontmoeting met Antonio’s welgestelde, maar eigenaardige familie staat op de planning. Meet the Parents, maar dan onder de hete zon van Puglia.</p>
<p><img src='https://storage.googleapis.com/picl-prod-cms-assets/still_191210_cfb8d50993/still_191210_cfb8d50993.jpg'/></p>
<p>Vader Carlo is nog lang niet klaar om zijn dochter los te laten, zeker niet als dat betekent dat hij haar moet achterlaten bij een gezin uit de meest zuidelijke regio van Italië, waar de levensstijl en gewoonten totaal anders zijn dan in de hoofdstad. Op het landgoed van Antonio’s familie loopt het al snel uit op een aaneenschakeling van hilarische misverstanden en ongemakkelijke confrontaties. Toch leren de twee families gaandeweg dat ze, ondanks hun verschillen, meer met elkaar gemeen hebben dan gedacht. Regisseur Alessandro Genovesi levert met 10 Giorni Con I Suoi een zomerse komedie een luchtig portret van familie, traditie en cultuurclashes. Fabio De Luigi speelt de bemoeizuchtige vader Carlo in een film boordevol herkenbare situaties en Italiaanse humor. "Een luchtige versie van vergelijkbare Hollywoodproducties als ‘Meet the Parents’" ★★★ Cinemagazine "Ongein geschikt voor het hele gezin" - de Filmkrant</p>
<p>Te zien tot 7 december 2025. Nu ook te zien in het filmtheater.</p>
<p>komedie/Italië/Italiaans</p>]]></description>
      <guid>https://picl.nl/films/10-giorni-con-i-suoi</guid>
      <pubDate>Sun, 24 Aug 2025 10:00:48 +0000</pubDate>
    </item>
    <item>
      <title><![CDATA[Deux jours, une nuit]]></title>
      <description><![CDATA[<p>De gelauwerde Belgische Dardenne-broers staan bekend om hun indringende portretten van mensen die zich met moeite staande houden in een onverbiddelijke wereld. Zo ook in hun nieuwste film Jeunes Mères, vanaf 14 augustus in de filmtheaters. In het kader van die release kijk je op Picl nu Deux jours, une nuit (2014). Hierin richten de broers hun blik op de impact van de economische crisis, die sinds 2008 het dagelijks leven van gewone mensen onder druk zet. Met Marion Cotillard in een Oscargenomineerde hoofdrol.</p>
<p><img src='https://storage.googleapis.com/picl-prod-cms-assets/1313_deux_jours_une_nuit_11398248095_b334621965/1313_deux_jours_une_nuit_11398248095_b334621965.jpg'/></p>
<p>Op een vrijdagavond krijgt jonge moeder Sandra te horen dat ze maandag wordt ontslagen. Althans, dat kan voorkomen worden als haar collega’s afzien van de bonus die zij hebben gekregen. Die bonussen bij elkaar, zo’n 1000 euro per stuk, zijn samen opgeteld precies haar jaarsalaris. Wat volgt is een wanhopige strijd waarin Sandra van voordeur tot voordeur de huizen van haar collega’s afgaat, smekend om haar baan, want anders komt ze niet rond. Deux jours, une nuit schetst de harde realiteit van de vechteconomie, met Marion Cotillard als een door wanhoop gedreven slachtoffer. Cotillard won in 2007 een Oscar voor Beste Actrice voor haar vertolking van Édith Piaf in La Vie en Rose. Deux jours, une nuit werd in 2014 geselecteerd voor de officiële competitie van het Filmfestival van Cannes. Meer Dardenne films zien? Bekijk ons volledige Dardenne filmprogramma. "Prachtfilm" ★★★★★ Trouw "Opnieuw een intelligent en aangrijpend sociaal drama" ★★★★ VPRO Cinema "Een ongelofelijk sterke film" - de Filmkrant</p>
<p>Te zien tot 9 november 2025. Net uit het filmtheater.</p>
<p>drama/België/Frans</p>]]></description>
      <guid>https://picl.nl/films/deux-jours-une-nuit-2014</guid>
      <pubDate>Sun, 24 Aug 2025 10:00:48 +0000</pubDate>
    </item>
    <item>
      <title><![CDATA[La fille inconnue]]></title>
      <description><![CDATA[<p>Na het succes van</p>
<p><img src='https://storage.googleapis.com/picl-prod-cms-assets/82_la_fille_inconnue_51467015115_5b0b25d50b/82_la_fille_inconnue_51467015115_5b0b25d50b.jpg'/></p>
<p>Seraing, een industriestadje bij Luik. Op een avond wordt er aangebeld bij de inmiddels gesloten huisartsenpraktijk van de jonge arts Jenny. Ze is moe en besluit niet open te doen. De volgende dag wordt aan de oever van de Maas het lichaam gevonden van een jonge zwarte vrouw, vermoedelijk een Afrikaanse migrant. Niemand weet wie ze is. Wanneer Jenny ontdekt dat het slachtoffer degene was die de avond ervoor voor haar deur stond, overvalt een schuldgevoel haar. Gedreven door morele plicht en innerlijke onrust besluit ze te achterhalen wie het meisje was en waarom niemand haar zocht. Zoals altijd weten de Dardennes met verfijnde precisie complexe sociale verhoudingen bloot te leggen. Dit keer draait het om de onuitgesproken, maar steeds voelbare kloof tussen wit en zwart: subtiel, maar onmiskenbaar aanwezig. La fille inconnue werd geselecteerd voor de Gouden Palm op het Filmfestival van Cannes. Meer Dardenne films zien? Bekijk ons volledige Dardenne filmprogramma. "Intelligent, persoonlijk drama met politieke haakjes" ★★★★ VPRO Cinema ★★★★ NRC "Jenny [wordt door Adèle Haenel] met een verbluffende concentratie gespeeld" ★★★★ Trouw "Zo exact in elkaar gezet als een Zwitsers uurwerk" - de Filmkrant</p>
<p>Te zien tot 9 november 2025. Net uit het filmtheater.</p>
<p>drama/België/Frans</p>]]></description>
      <guid>https://picl.nl/films/la-fille-inconnue</guid>
      <pubDate>Sun, 24 Aug 2025 10:00:48 +0000</pubDate>
    </item>
    <item>
      <title><![CDATA[Le gamin au vélo]]></title>
      <description><![CDATA[<p>De Belgische gebroeders Dardenne leverden met Le gamin au vélo in 2011 opnieuw een meesterwerk af. Ditmaal kozen ze voor een sprookjesachtig verhaal over een jongetje die op zijn fiets op zoek is naar een vaderfiguur. Een mix van Oliver Twist, Vittorio De Sica’s Ladri di biciclette en uiteraard de kenmerkende sobere stijl van de Dardennes: rauw, ruw, neorealistisch, zonder poeha of psychologische duiding. Nu te zien op Picl i.h.k.v. de release van Jeunes Mères, de nieuwste Dardenne film.</p>
<p><img src='https://storage.googleapis.com/picl-prod-cms-assets/2558_le_gamin_au_velo_71305280858_dc95b0ac56/2558_le_gamin_au_velo_71305280858_dc95b0ac56.jpg'/></p>
<p>De elfjarige Cyril (een indrukwekkend debuut van Thomas Doret) wordt door zijn vader achtergelaten in een kindertehuis. Terwijl hij regelmatig ontsnapt om zijn vader en zijn geliefde fiets terug te vinden, ontmoet hij kapster Samantha (Cécile de France). Zij neemt hem onder haar hoede, brengt zijn fiets terug en nodigt hem uit om de weekenden bij haar door te brengen. Maar in zijn zoektocht naar liefde en erkenning raakt Cyril steeds verder in de problemen, terwijl Samantha’s zorg de sleutel blijkt om zijn woede te kalmeren. Le gamin au vélo ging in 2011 in première op het Filmfestival van Cannes, waar de film niet alleen de Grote Juryprijs won, maar ook uitgroeide tot publieksfavoriet. Meer Dardenne films zien? Bekijk ons volledige Dardenne filmprogramma. "Een vitale terugkeer naar de eenvoud" - de Filmkrant "Een meesterwerk" ★★★★★ FilmTotaal "Observerend, intens en tegelijk doortrokken van tederheid" ★★★1/2 Cinemagazine</p>
<p>Te zien tot 9 november 2025. Net uit het filmtheater.</p>
<p>drama/België/Frans</p>]]></description>
      <guid>https://picl.nl/films/le-gamin-au-velo</guid>
      <pubDate>Sun, 24 Aug 2025 10:00:49 +0000</pubDate>
    </item>
    <item>
      <title><![CDATA[Tussen Wal en Schip – Geruisloos Indisch]]></title>
      <description><![CDATA[<p>Zo'n 75 jaar geleden moest een grote groep Indische Nederlanders verplicht naar Nederland komen. Voor velen is dit een geschiedenis die ook nu nog onbesproken blijft. Om dit zwijgen te doorbreken, brengen drie kleinkinderen hun Indische grootouders naar de plek waar ze voor het eerst voet op Nederlandse bodem zetten. Kunnen ze in Tussen wal en schip de jarenlang verzwegen geschiedenis van hun grootouders ontrafelen?</p>
<p><img src='https://storage.googleapis.com/picl-prod-cms-assets/still_190214_30062cc0b6/still_190214_30062cc0b6.jpg'/></p>
<p>Met geduld, liefde en nieuwsgierigheid openen de drie kleinkinderen - Jip, Kyron en Benjamin - gesprekken over een verleden waarover decennialang werd gezwegen. Hoe beïnvloedt die verzwegen geschiedenis hun identiteit vandaag de dag? Voor veel Indische families blijft het koloniale verleden een pijnlijke erfenis. Na de onafhankelijkheid van Indonesië werden duizenden mensen gedwongen te migreren, hun verhalen weggestopt, om niet meer over te spreken. Nu zetten drie jonge afstammelingen een belangrijke stap om dat stilzwijgen te doorbreken. Door betekenisvolle gesprekken, met zowel tederheid als confronterende momenten, verweeft Tussen wal en schip deze persoonlijke reizen tot een groter verhaal over kolonialisme, migratie en intergenerationeel trauma. "[Samen met Anak Indië] noodzakelijke films die met veel humor en pijn verzwegen verhalen vertellen." ★★★ NRC "Intieme documentaire" - Het Parool "Met een lach en een traan navigeert hun zoektocht behendig tussen kwetsbare momenten." ★★★1/2 Cinemagazine "Zal elke generatie in het hart raken" - de Filmkrant</p>
<p>Te zien tot 16 november 2025. Nu ook te zien in het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/tussen-wal-en-schip-geruisloos-indisch</guid>
      <pubDate>Sun, 24 Aug 2025 10:00:49 +0000</pubDate>
    </item>
    <item>
      <title><![CDATA[L'attachement]]></title>
      <description><![CDATA[<p>Hoe geven we vorm aan onze relaties en wat is familie? Deze vragen staan centraal in de roman L’Intimité van Alice Ferney: een verhaal over de broze en complexe banden die een mensenleven zo mooi maken. De Franse regisseur Carine Tardieu bewerkte dit menselijke verhaal tot het ontroerende drama L'attachement, gedragen door een trio van uitzonderlijke acteurs met o.a. Valeria Bruni Tedeschi.</p>
<p><img src='https://storage.googleapis.com/picl-prod-cms-assets/L_Attachement_st_2_jpg_sd_high_2b3ac05574/L_Attachement_st_2_jpg_sd_high_2b3ac05574.jpg'/></p>
<p>De alleenstaande vijftiger Sandra runt een feministische boekhandel, maar is verder erg op zichzelf. Op een dag belt haar overbuurman Alex aan. Zijn vrouw staat op het punt om te bevallen, en hij vraagt haar om op zijn zesjarige zoontje Elliot te passen. De volgende dag staat Alex huilend voor haar deur, zijn vrouw heeft de bevalling niet overleefd. Hoewel Sandra zich aan niemand emotioneel wil binden, doet Alex’ verlies haar veel. Langzaam begint ze zich steeds meer aan hem, Elliot en de pasgeboren Cécile te hechten. L’attachement is een ontroerend verhaal over verlies, eenzaamheid en het herdefiniëren van familiebanden. De personages zijn diepmenselijk en geloofwaardig, met al hun kwetsbaarheden en tegenstrijdigheden, en worden overtuigend gespeeld door Valeria Bruni Tedeschi, Pio Marmaï en Vimala Pons. "Fenomenale acteerprestaties" ★★★★ Cinemagazine "Dicht op de huid gedraaid, feelgood slice of life-verhaal" ★★★ VPRO Cinema "Mooie rol van Valeria Bruni Tedeschi" ★★★ de Volkskrant "Gevoelige, enigszins melodramatische, maar bovenal lichtvoetige film" - de Filmkrant</p>
<p>Te zien tot 23 november 2025. Nu ook te zien in het filmtheater.</p>
<p>drama/Frankrijk/Frans, Roemeens</p>]]></description>
      <guid>https://picl.nl/films/l-attachement</guid>
      <pubDate>Sun, 24 Aug 2025 10:00:50 +0000</pubDate>
    </item>
    <item>
      <title><![CDATA[Peacock]]></title>
      <description><![CDATA[<p>Matthias werkt voor My Companion, een bureau dat zich richt op professioneel gezelschap op maat. Als sociale kameleon past hij zich moeiteloos aan elke situatie aan. Maar zijn talent eist een tol: hoe meer rollen hij speelt, hoe vager zijn eigen identiteit wordt. Onvermijdelijk ligt er een identiteitscrisis op de loer… Het Oostenrijkse Peacock toont op geestige wijze wat er gebeurt als je je volledig vormt naar de wensen van anderen.</p>
<p><img src='https://storage.googleapis.com/picl-prod-cms-assets/Peacock_st_3_jpg_sd_low_0a0f519ac1/Peacock_st_3_jpg_sd_low_0a0f519ac1.jpg'/></p>
<p>Of het nu gaat om een ideale partner voor een chic diner, een begripvolle zoon of iemand om mee te botsen: Matthias vult iedere rol feilloos in en is in elke gelegenheid de perfecte +1. Maar hoe meer hij probeert te voldoen aan de wensen van anderen, hoe meer hij verwijderd raakt van zichzelf. Achter al zijn perfect geregisseerde rollen groeit een leegte die steeds harder aan hem trekt. In zijn absurdistische en zwartkomische debuut laat de Oostenrijkse regisseur Bernhard Wenger op wrange wijze zien hoe je jezelf kunt verliezen door je voortdurend aan te passen aan de wensen van anderen. Peacock is een ontregelend verhaal over conformeren, controle verliezen en de hunkering naar erkenning in een wereld vol verwachtingen. "Sterk, fris regiedebuut, doet denken aan het werk van Ruben Östlund" ★★★★ VPRO Cinema "Zegt veel over hoe maakbaar we denken dat de wereld is" ★★★★ NRC "Droogkomisch debuut vol visuele grappen" - Het Parool "Heerlijke komedie met absurdistische trekjes" - de Filmkrant "Goed getimede komedie die meestal gebaseerd is op visuele grappen en pure absurditeit" ★★★★ InDeBioscoop</p>
<p>Te zien tot 2 november 2025. Nu ook te zien in het filmtheater.</p>
<p>zwarte komedie/Oostenrijk/Duits, Engels</p>]]></description>
      <guid>https://picl.nl/films/peacock</guid>
      <pubDate>Sun, 24 Aug 2025 10:00:50 +0000</pubDate>
    </item>
    <item>
      <title><![CDATA[The Teacher Who Promised the Sea]]></title>
      <description><![CDATA[<p>In 2013 verscheen de roman El maestro que prometió el mar van de Catalaanse schrijver Francesc Escribano, een waargebeurd verhaal over de Spaanse Burgeroorlog en de blijvende impact daarvan op de hedendaagse Spaanse samenleving. In 1935 beloofde de idealistische leraar Antoni Benaiges zijn leerlingen mee te nemen naar de zee. Decennia later ontdekt Ariadna, de achterkleindochter van een van zijn leerlingen, het tragische verhaal achter die belofte.</p>
<p><img src='https://storage.googleapis.com/picl-prod-cms-assets/still_190492_de7fa43215/still_190492_de7fa43215.jpg'/></p>
<p>In 1935 wordt de jonge Antoni Benaiges aangesteld als leraar op een afgelegen schooltje in het Spaanse Burgos. In een tijd van streng en traditioneel onderwijs kiest hij voor een vernieuwende, idealistische aanpak: hij stimuleert zijn leerlingen om zelf te denken, te dromen en te fantaseren. Ook belooft hij hen ooit mee te nemen naar de zee. 75 jaar later zoekt Ariadna naar de sporen van haar overgrootvader, een van Benaiges’ leerlingen. Daarbij ontdekt ze het lot van de leraar, wiens idealen hem in het fascistische tijdperk fataal werden. Het dictatorschap van generaal Franco (1939-1975) liet diepe littekens achter in Spanje. Historici schatten dat de Spaanse Burgeroorlog (1936-1939), die aan zijn bewind voorafging, ongeveer 114.000 levens eiste. The Teacher Who Promised The Sea vertelt een familiegeschiedenis die door velen in Spanje wordt gedeeld. "Schetst een indringend beeld van een vergeten geschiedenis" ★★★1/2 FilmTotaal "Inspirerende film [...] een verhaal dat verteld moet worden" ★★★ InDeBioscoop "Absoluut een aangename film om te zien" ★★★ Cinemagazine</p>
<p>Te zien tot 12 oktober 2025. Nu ook te zien in het filmtheater.</p>
<p>drama/Spanje/Spaans</p>]]></description>
      <guid>https://picl.nl/films/the-teacher-who-promised-the-sea</guid>
      <pubDate>Sun, 24 Aug 2025 10:00:50 +0000</pubDate>
    </item>
    <item>
      <title><![CDATA[Swamp Dogg Gets His Pool Painted]]></title>
      <description><![CDATA[<p>Als de excentrieke, 82-jarige Swamp Dogg zijn kijk op het leven moet omschrijven, dan is het antwoord: "Just be cool, you know?" Dat is meteen een perfecte samenvatting van het creatieve leven van deze legendarische muzikant. De even kleurrijke als geestige docu Swamp Dogg Gets His Pool Painted is een ode aan de soul-, country- en hiphop-singer-songwriter.</p>
<p><img src='https://storage.googleapis.com/picl-prod-cms-assets/still_193321_438565ef51/still_193321_438565ef51.jpg'/></p>
<p>Swamp Dogg, alias van Jerry William Jr., maakte satirische soulplaten vol politieke boodschappen en radicale cover art. Later zette hij een platenmaatschappij op en was hij de producer van Dr. Dre's eerste muziek. Nu heeft hij diep in de San Fernando Valley, samen met medemuzikanten Moogstar en Guitar Shorty, van zijn huis een artistieke speeltuin gemaakt. De drie muzikanten navigeren de onstuimige golven van de muziekindustrie en hakken een inspirerend pad uit door tijd en ruimte. Maar, des te belangrijker is het gegeven dat het zwembad van het huis wel een likje verf kan gebruiken. Swamp Dogg Gets His Pool Painted is een titel die je letterlijk mag nemen, maar de muziekdocumentaire dompelt je vooral onder met goede levensverhalen waar we stiekem allemaal jaloers op zijn. Deze film is onderdeel van Previously Unreleased - een zomerprogramma van Eye Filmmuseum met een selectie festivalfilms die onterecht de Nederlandse bioscopen niet haalden. "Geestige, kleurrijke, fladderige documentaire" - de Filmkrant "The movie offers full-on immersion, or perhaps submersion, in the singer-songwriter’s musical world" - The New York Times "Free-spirited music doc that is as delightfully weird as its subject" - IndieWire</p>
<p>Te zien tot 7 december 2025. Nu ook te zien in het filmtheater.</p>
<p>muziek, documentaire, biografisch/VS/Engels</p>]]></description>
      <guid>https://picl.nl/films/swamp-dogg-gets-his-pool-painted</guid>
      <pubDate>Sun, 24 Aug 2025 10:00:50 +0000</pubDate>
    </item>
    <item>
      <title><![CDATA[En fanfare]]></title>
      <description><![CDATA[<p>Regisseur Emmanuel Courcol (Un triomphe) weet precies hoe hij een feelgoodfilm moet neerzetten zonder te vervallen in overdreven sentimenten. En fanfare is hierop geen uitzondering – een verhaal over twee broers die door adoptie in verschillende milieus terecht zijn gekomen en als volwassenen weinig met elkaar gemeen hebben. Met hun uiteenlopende levenspaden toont Courcol hoe sociale ongelijkheid relaties kan beïnvloeden en hoe muziek, ondanks deze verschillen, voor verbinding zorgt.</p>
<p><img src='https://storage.googleapis.com/picl-prod-cms-assets/still_188285_10899552d0/still_188285_10899552d0.jpg'/></p>
<p>Thibaut (Benjamin Lavernhe) en Jimmy (Pierre Lottin) hebben qua achtergrond en persoonlijkheden weinig gemeen, behalve een passie voor muziek. Thibaut is een succesvol dirigent en Jimmy speelt bij de plaatselijke fanfare. Maar er is nog een ander groot ding dat hen verbindt, alleen weten ze dat nog niet: ze zijn broers. Door adoptie zijn ze allebei in totaal andere milieus opgegroeid en zijn hun levens totaal verschillend verlopen. Ze komen elkaar pas tegen als Thibaut leukemie blijkt te hebben en op zoek gaat naar een beenmergdonor. En fanfare is een verhaal over verbinding, onwaarschijnlijke familiebanden, en de kracht van vriendschap. De film ging in première op het Filmfestival van Cannes en groeide uit tot een hartverwarmende publieksfavoriet. “Ondanks zijn zware thema's een vlot wegkijkende feelgoodfilm” ★★★★ Cinemagazine "De tragedie is invoelbaar" ★★★★ Trouw “In Franse feelgood-film 'En Fanfare' vormt muziek de brug tussen arm en rijk” ★★★ NRC</p>
<p>Te zien tot 28 september 2025. Net uit het filmtheater.</p>
<p>komedie/Frankrijk/Frans</p>]]></description>
      <guid>https://picl.nl/films/en-fanfare</guid>
      <pubDate>Sun, 24 Aug 2025 10:00:51 +0000</pubDate>
    </item>
    <item>
      <title><![CDATA[Memoir of a Snail]]></title>
      <description><![CDATA[<p>"Een leven kan je pas achteraf begrijpen, maar moet je wel vooruit leven." Deze hartroerende stop-motionfilm zit vol van deze prachtige, kleine wijsheden. We volgen de verlegen Grace Pudel, een verzamelaar van slakken, romantische verhalen en cavia’s. Ze blikt terug op haar bitterzoete leven dat vele tegenslagen kende. Maar Memoir of a Snail is zeker geen sombere film. Er is altijd ruimte voor humor, hoop en kleine geluksmomentjes. Zoals de slakken waar Grace zo dol op is: de enige weg is vooruit.</p>
<p><img src='https://storage.googleapis.com/picl-prod-cms-assets/still_184416_3ed7b0e4b7/still_184416_3ed7b0e4b7.jpg'/></p>
<p>Grace Pudel is een introverte vrouw uit Canberra. Sinds de dood van haar vader en de scheiding van haar tweelingbroer Gilbert trekt ze zich steeds verder in haar schulp terug. Terwijl Grace haar verhaal vertelt aan haar favoriete huisdier, slak Sylvia, ontvouwt zich een tragikomisch universum gevuld met warmte, tragiek, excentrieke personages, melancholie en brutale humor. Een sterrol is weggelegd voor Pinky, Grace’ flamboyante vriendin en steunpilaar. Ze is in de tachtig en heeft een heel leven aan avonturen in de rimpels van haar gezicht gegrift: van tafeltennis met Fidel Castro tot een rendez-vous met John Denver in een helikopter. Memoir of a Snail is van de Australische regisseur Adam Elliot (bekend van Mary and Max). Veel is gebaseerd op verhalen uit Elliots eigen omgeving en vooral op die van zijn moeder. Daarom omschrijft hij de film ook als een “clayography”. Met een weergaloze stemmencast, waaronder Sarah Snook (Succession) en Nick Cave, en bekroond met de hoofdprijs op het belangrijkste animatiefilmfestival van Annecy, is Memoir of a Snail een film die betovert, ontroert, doet lachen, en die ongetwijfeld je hart zal veroveren. "Prachtige film" ★★★★ VPRO Cinema "De empathie wint het van de zwartgalligheid" ★★★★ de Volkskrant "De film wisselt sneller van tearjerker naar komedie dan je ooit hebt gezien" ★★★★ NRC "Technisch is de film magnifiek" ★★★★ Cinemagazine</p>
<p>Te zien tot 14 september 2025. Net uit het filmtheater.</p>
<p>animatie, drama/Australië/Engels</p>]]></description>
      <guid>https://picl.nl/films/memoir-of-a-snail-2024</guid>
      <pubDate>Sun, 24 Aug 2025 10:00:51 +0000</pubDate>
    </item>
    <item>
      <title><![CDATA[Sex]]></title>
      <description><![CDATA[<p>Geïnspireerd door Krzysztof Kieslowski’s Trois Couleurs-trilogie werkte de Noorse regisseur Dag Johan Haugerud aan zijn eigen drieluik: Sex, Dreams en Love. Drie op zichzelf staande films, verbonden door dezelfde thematiek. In het eerste deel, Sex, schetst hij een portret van twee mannen wiens opvattingen over seksualiteit, gendernormen en rolpatronen op de proef worden gesteld.</p>
<p><img src='https://storage.googleapis.com/picl-prod-cms-assets/still_185988_4aaf01fb83/still_185988_4aaf01fb83.jpg'/></p>
<p>Het hoofd van een schoorsteenvegersbedrijf en zijn beste vriend, tevens werknemer, zitten allebei in een gelukkig heterohuwelijk maar delen op kantoor openhartig hun innerlijke worstelingen met elkaar. De een heeft seks gehad met een man, een klant, maar beschouwt dat noch als homoseksueel verlangen, noch als ontrouw. De ander droomt regelmatig dat hij een vrouw is en worstelt met de betekenis daarvan. Beide mannen worden gedwongen tot moeilijke, maar noodzakelijke gesprekken met hun naasten. In Sex vermijdt Haugerud expliciete seksscènes: hij richt zich vooral op de gesprekken erover. Het resultaat is een openhartig, taboedoorbrekend verhaal dat de normatieve beelden van mannelijkheid en de maatschappelijke normen in het moderne stedelijke Noorwegen uitdaagt. "Morrelt nauwgezet aan hokjes en etiketjes" ★★★★ de Volkskrant "Aangenaam speurend drama" ★★★★ Trouw "Het ideale gesprek over seks, namelijk open en zonder oordeel" ★★★ Cinemagazine "Zinderend filmische denkoefening" - de Filmkrant</p>
<p>Te zien tot 31 augustus 2025. .</p>
<p>drama/Noorwegen/Noors</p>]]></description>
      <guid>https://picl.nl/films/sex</guid>
      <pubDate>Sun, 24 Aug 2025 10:00:52 +0000</pubDate>
    </item>
    <item>
      <title><![CDATA[Three Kilometres to the End of the World]]></title>
      <description><![CDATA[<p>Als de 17-jarige Adi zwaar toegetakeld thuiskomt, denkt zijn vrome vader Florin dat het komt door de aanzienlijke schuld die hij zelf heeft bij de plaatselijke gangster. Het zou een waarschuwing zijn om zijn schuld te vereffenen. Maar dan ontdekt hij een veel schrijnendere waarheid. Three Kilometres to the End of the World is een aangrijpend Roemeens drama, dat in 2024 de Queer Palm op het filmfestival van Cannes won.</p>
<p><img src='https://storage.googleapis.com/picl-prod-cms-assets/still_190246_96b59d89bd/still_190246_96b59d89bd.jpg'/></p>
<p>Hoewel vader Florin eerst uit is op wraak, verandert zijn houding volledig wanneer hij er achter komt dat zoon Adi betrapt is, zoenend met een andere man. Het idyllische maar afgelegen dorp waar Adi met zijn ouders woont, wordt voor hem een letterlijke gevangenis. Zijn ouders sluiten hem op en vader Florin wil hem het leger in sturen. De moeder van Adi zoekt haar toevlucht in het geloof. Zelf wordt Adi in de driehoeksverhouding tussen corruptie, religie en justitie het zwijgen opgelegd. In Three Kilometres to the End of the World volgen we vooral het verhaal van Adi, maar laten de gevolgen van intolerantie zien hoe een hele gemeenschap beïnvloedt wordt. De politieke boodschap van de film is luid en laat zien hoe, zeker nu in Roemenië, een ultrarechtse beweging dreigt te zorgen voor de inperking van de rechten de LHBTQIA+-gemeenschap. "Indrukwekkend totaalplaatje" ★★★★ de Volkskrant "Zoveelste sterke familiedrama uit Roemenië" ★★★★ VPRO Cinema "Wat zich afspeelt in deze kleine gemeenschap, zou zomaar een voorbode kunnen zijn van wat er op nationaal niveau staat te gebeuren" ★★★ FilmTotaal "A tough, sinewy drama" ★★★★ The Guardian</p>
<p>Te zien tot 7 december 2025. Net uit het filmtheater.</p>
<p>drama/Roemenië/Roemeens</p>]]></description>
      <guid>https://picl.nl/films/three-kilometres-to-the-end-of-the-world</guid>
      <pubDate>Sun, 24 Aug 2025 10:00:52 +0000</pubDate>
    </item>
    <item>
      <title><![CDATA[Aïcha]]></title>
      <description><![CDATA[<p>Na zijn veelgeprezen debuut Un fils keert de Tunesische regisseur Mehdi Barsaoui terug met Aïcha, een gelaagd drama over vrijheid, identiteit en overleven. Wanneer de jonge Aya een busongeluk als enige overleeft, grijpt ze haar kans: ze laat haar oude leven achter en begint opnieuw, onder een nieuwe naam, in het bruisende maar verraderlijke Tunis.</p>
<p><img src='https://storage.googleapis.com/picl-prod-cms-assets/still_193561_2251200993/still_193561_2251200993.jpg'/></p>
<p>Aya is in de twintig en werkt in een hotel aan de rand van de Sahara, zonder uitzicht op een betere toekomst. Als ze als enige een dodelijk busongeluk overleeft, grijpt ze haar kans: ze vlucht naar Tunis om een nieuw leven te beginnen. In de grote stad lijkt alles mogelijk: het wilde nachtleven, nieuwe ontmoetingen, oneindige vrijheid. Maar schijn bedriegt. Wanneer ze ongewild betrokken raakt bij een doofpotaffaire, wordt duidelijk hoe de hardnekkige corruptie en patriarchale structuren haar opnieuw proberen in te sluiten. Aïcha is een indringend portret van een jonge vrouw die zich los probeert te maken van afkomst en verwachtingen. Met oog voor detail en empathie laat regisseur Mehdi Barsaoui zien wat vrijheid kost in een land waar de hoop op verandering langzaam vervaagt. " Sfinx-achtig ondergaat Fatima Sfarr haar rol als boksbal van het lot" ★★★ de Volkskrant "Door de sterke bezetting genoeg zeggingskracht" ★★★ VPRO Cinema "Meeslepend met een intiem persoonlijk drama" ★★★1/2 Cinemagazine</p>
<p>Te zien tot 30 november 2025. Nu ook te zien in het filmtheater.</p>
<p>drama/Frankrijk, Tunesië, Italië/Arabisch</p>]]></description>
      <guid>https://picl.nl/films/aicha</guid>
      <pubDate>Sun, 24 Aug 2025 10:00:52 +0000</pubDate>
    </item>
    <item>
      <title><![CDATA[Solitude]]></title>
      <description><![CDATA[<p>Als Gunnar wordt gedwongen zijn boerderij op het IJslandse platteland te verlaten, verhuist hij naar Reykjavik. Hij voelt zich niet thuis in de stad, maar als hij zijn eveneens eenzame buurjongen Ari leert kennen, is dat het begin van een bijzondere en levensveranderende vriendschap. Het maakt van Solitude een ingetogen coming-of-age verhaal dat leeftijdsgrenzen overstijgt.</p>
<p><img src='https://storage.googleapis.com/picl-prod-cms-assets/still_194663_530c2d275f/still_194663_530c2d275f.jpg'/></p>
<p>Wanneer de oudere, in zichzelf gekeerde, boer Gunnar onverwachts te horen krijgt dat de staat zijn land onteigent, moet hij vertrekken naar de stad. Terwijl hij op het platteland 'ouderwetse' hulpvaardigheid gewend is, zorgt de houding van de stadse mensen er al gauw voor dat hij zich eenzaam voelt. Tot hij wordt geconfronteerd met zijn sproeterige overbuurjongen Ari, die koppig en ongevraagd de krant blijft bezorgen - zelfs nadat Gunnar de brievenbus afsluit. De 10-jarige Ari en Gunnar kunnen niet verder van elkaar verschillen, maar deels door hun gemeenschappelijke gevoel van eenzaamheid, raken ze langzamerhand bevriend. In Solitude zien we de gevolgen van urbanisering en migratie en laat regisseur Ninna Pálmadóttir het belang van menselijke connectie zien. De film ging in première op het Toronto International Film Festival waar dit speelfilmdebuut warm onthaald werd. "Een soort coming-of-agefilm over een eenzame ziel die eindelijk een beetje durft te leven" ★★★ de Volkskrant "Portret van een onbedorven ziel en een onbaatzuchtige vriendschap in een calculerende maatschappij waar altruïsme op wantrouwen stuit" - de Filmkrant"Ninna Pálmadóttir’s feature debut is a raw and profound triumph" - Collider "En intiem, gegrond verslag van een opbloeiende vriendschap" ★★★ FilmTotaal</p>
<p>Te zien tot 16 november 2025. Nu ook te zien in het filmtheater.</p>
<p>drama/IJsland, Frankrijk/IJslands</p>]]></description>
      <guid>https://picl.nl/films/solitude</guid>
      <pubDate>Sun, 24 Aug 2025 10:00:53 +0000</pubDate>
    </item>
    <item>
      <title><![CDATA[Praten Met De Nachtwacht]]></title>
      <description><![CDATA[<p>Stel je voor dat je met alle figuren uit Rembrandts Nachtwacht kon praten. Welke verhalen verbergen zich achter deze wereldberoemde gezichten? Dit is het uitgangspunt van het eigenzinnige Praten met de Nachtwacht, waarin één van Nederlands bekendste interviewers, Coen Verbraak, in gesprek gaat met de hoofdpersonen op het imposante doek.</p>
<p><img src='https://storage.googleapis.com/picl-prod-cms-assets/still_190151_c63ea7ca38/still_190151_c63ea7ca38.jpg'/></p>
<p>De kapitein, de luitenant, de vaandeldrager, de tamboer, het gouden meisje: ze schuiven allemaal bij hem aan tafel. Ook Rembrandt zelf komt langs, en vertelt openhartig over zijn leven en de omstandigheden waarin zijn meesterwerk tot stand kwam. De gesprekken wekken niet alleen de personages tot leven, maar bieden ook een fascinerende inkijk in de geschiedenis en het verhaal achter dit iconische schilderij. Regisseur Theu Boermans, vooral bekend van zijn theaterwerk, kiest voor een toneelmatige aanpak: Praten met de Nachtwacht rust bijna volledig op (geïmproviseerde!) dialogen. In combinatie met Coen Verbraak, die met veel plezier zichzelf speelt, levert dit een authentieke scherpte en een vaak komische, spontane energie op. "Een film die je met nieuwe ogen naar een overbekend schilderij laat kijken" - Filmkrant"Gewaagd en origineel" ★★★★ AD"Knap acteer- en regisseurwerk" ★★★ de Volkskrant"Een bijzonder geestige en toch ook wel informatieve film" ★★★★ VPRO Cinema"Erg leuk om naar te kijken" ★★★1/2 Cinemagazine</p>
<p>Te zien tot 16 november 2025. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/praten-met-de-nachtwacht</guid>
      <pubDate>Sun, 24 Aug 2025 10:00:53 +0000</pubDate>
    </item>
    <item>
      <title><![CDATA[Le Comte de Monte-Cristo]]></title>
      <description><![CDATA[<p>Het meeslepende Franse kostuumdrama Le Comte de Monte-Cristo, gebaseerd op de beroemde roman van Alexandre Dumas, groeide uit tot een waar bioscoopsucces. De film ging in première op het filmfestival van Cannes, won twee Césars en trok in Frankrijk alleen al meer dan 9 miljoen bezoekers. Daarmee is het ook internationaal één van de best bezochte Franse films uit 2024.</p>
<p><img src='https://storage.googleapis.com/picl-prod-cms-assets/still_188594_eef3d76a33/still_188594_eef3d76a33.jpg'/></p>
<p>Op zijn trouwdag wordt de jonge zeeman Edmond Dantès gearresteerd voor een misdaad die hij niet heeft begaan. Het blijkt een samenzwering, en zonder eerlijk proces wordt hij opgesloten in het beruchte Château d’If. In de veertien jaar die volgen, groeit Edmonds verlangen naar rechtvaardigheid. Na een gedurfde ontsnapping ontdekt hij op het eiland Montecristo een legendarische schat. Met een nieuwe identiteit keert hij terug naar de samenleving als de raadselachtige graaf van Monte-Cristo. Wat volgt is een zorgvuldig opgebouwde wraak op de mannen die hem verraden hebben. "Zowel schitterend als spectaculair" ★★★★1/2 FilmTotaal "Tjokvol locatiepracht en onvervalst romantisch-heroïsche scènes" ★★★ de Volkskrant "Een bombastisch en schilderachtig epos" - de Filmkrant</p>
<p>Te zien tot 19 oktober 2025. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/le-comte-de-monte-cristo</guid>
      <pubDate>Sun, 24 Aug 2025 10:00:54 +0000</pubDate>
    </item>
    <item>
      <title><![CDATA[Tata]]></title>
      <description><![CDATA[<p>Hoe doorbreek je de vicieuze cirkel van toxische mannelijkheid? In de huidige patriarchale samenleving wordt deze strijd onophoudelijk en generatie na generatie gevoerd, ook binnen de familie van journalist Lina Vdovîi. Zij reist door Italië, Moldavië en Roemenië om het verhaal te vertellen van haar vader Pavel: mishandeld door zijn werkgever in Italië, maar zelf ook ooit de pleger van huiselijk geweld.</p>
<p><img src='https://storage.googleapis.com/picl-prod-cms-assets/still_194000_fcf118fc8d/still_194000_fcf118fc8d.jpg'/></p>
<p>Onderzoeksjournalist Lina Vdovîi is al jaren vervreemd van haar vader. Totdat ze op een dag foto’s van he krijgt toegestuurd. Pavel, die vanuit Moldavië als arbeidsmigrant naar Italië trok, wordt daar door zijn werkgever fysiek en psychisch mishandeld en uitgebuit. Samen met haar man, journalist Radu Ciorniciuc, duikt ze in het verhaal. Ze rusten Pavel uit met een verborgen camera, en onthullen niet alleen Pavels situatie, maar ook een generatieoverschrijdend patroon van huiselijk geweld binnen haar eigen familie. Lina Vdovîi is vastberadener dan ooit om de cirkel van geweld veroorzaakt door toxische mannelijkheid te doorbreken, zeker nu zij zelf zwanger is. Ze verwacht een kind met haar partner Radu Ciorniciuc, die zelf ook optreedt als co-regisseur. "Boeiende, gelaagde documentaire" ★★★★ Trouw "Film met een stevige impact" - de Filmkrant</p>
<p>Te zien tot 16 november 2025. Nu ook te zien in het filmtheater.</p>
<p>documentaire/Roemenië, Duitsland, Nederland/Roemeens, Italiaans, Engels, Spaans</p>]]></description>
      <guid>https://picl.nl/films/tata</guid>
      <pubDate>Sun, 24 Aug 2025 10:00:54 +0000</pubDate>
    </item>
    <item>
      <title><![CDATA[The Last Showgirl]]></title>
      <description><![CDATA[<p>Pamela Anderson werd in de jaren 90 wereldberoemd als de sexy C.J. Parker in de serie Baywatch, waarmee ze haar status als sekssymbool definitief vestigde. Maar Anderson bewijst in The Last Showgirl dat ze veel meer is dan dat. In deze film kruipt ze in de huid van Shelly, een 57-jarige showgirl in Las Vegas die opnieuw richting moet geven aan haar leven wanneer de revue waar ze al dertig jaar danst plots ophoudt te bestaan.</p>
<p><img src='https://storage.googleapis.com/picl-prod-cms-assets/still_187950_73a806072b/still_187950_73a806072b.jpg'/></p>
<p>"Borsten, glitters en plezier" – zo omschrijft Shelly de bruisende revue Le Razzle Dazzle, wat al dertig jaar haar thuisbasis is. Haar mededanseressen ziet ze als familie, de spotlights als haar thuis. Maar dan komt er schokkend nieuws: de show stopt. Wat nu? Is er op haar leeftijd nog plek voor haar op een ander podium? Of wacht haar hetzelfde lot als haar oude vriendin Annette, die tegenwoordig cocktails serveert in een casino? Shelley belandt op een dood pad, en dat terwijl ze het stroeve contact met haar dochter Hannah probeert te herstellen. The Last Showgirl is een ontroerend portret van een vrouw die weigert zich bij de zijlijn te laten zetten: een ode aan doorzettingsvermogen, passie en tweede kansen. De regie is in handen van Gia Coppola, kleindochter van filmlegende Francis Ford Coppola. "Anderson maakt een comeback in een rol die rijmt met haar eigen leven" ★★★★ NRC "Het casten van Anderson - hoe meta ook - pakt geweldig uit" ★★★1/2 FilmTotaal "Puur met haar persoonlijkheid roept Pamela Anderson een vervlogen showbizzwereld op" ★★★ de Volkskrant "Naast het uitstekende spel is de film ook kritisch op de hardvochtige manier waarop in deze sector met mensen wordt omgegaan" ★★★★ Cinemagazine</p>
<p>Te zien tot 2 november 2025. Net uit het filmtheater.</p>
<p>drama/VS/Engels</p>]]></description>
      <guid>https://picl.nl/films/the-last-showgirl</guid>
      <pubDate>Sun, 24 Aug 2025 10:00:54 +0000</pubDate>
    </item>
    <item>
      <title><![CDATA[Vingt Dieux]]></title>
      <description><![CDATA[<p>Het leven van de 18-jarige Totone maakt een volledige ommekeer als zijn vader overlijdt, en hij ineens zorg moet dragen voor zijn 7-jarige zusje. In zijn zoektocht naar houvast ontdekt hij een wedstrijd waarbij hij een grote geldprijs kan winnen. Het enige wat hij moet doen is de lekkerste Comté-kaas maken. Vingt Dieux is het debuut van Louise Courvoisier: een krachtige coming-of-age tegen het idyllische decor van het Franse platteland.</p>
<p><img src='https://storage.googleapis.com/picl-prod-cms-assets/still_185514_85d00c15f8/still_185514_85d00c15f8.jpg'/></p>
<p>De 18-jarige Totone leidt een onbezorgd leven zoals past bij zijn leeftijd: bier drinken en feesten. Alles verandert als zijn vader om het leven komt bij een auto-ongeluk, want plotseling is hij verantwoordelijk voor de opvoeding van zijn 7-jarige zusje Claire. Ineens moet hij aan de bak om geld te verdienen. Hij vindt een baan bij een kaasmakerij, waar hij stuit op een veelbelovende wedstrijd: wie de lekkerste Comté-kaas maakt, wint €30.000. Vol goede moed gaat hij aan de slag, maar het blijkt knap lastig om een goede Comté maken. Het tragikomische Vingt Dieux heeft alle ingrediënten voor een hartverwarmende coming-of-age-film: tegenslag, liefde, vriendschap en de rauwe charme van het plattelandsleven, met zijn mooie en minder mooie kanten. Winnaar van de Prix de la Jeunesse in Cannes. "Zit vol geestige en tedere momenten" ★★★★ Trouw "Met veel liefde en mooi naturalistisch verteld" ★★★ VPRO Cinema "Het concept is origineel, de personages hebben de gunfactor en het tempo is uitstekend." ★★★1/2 Cinemagazine "Staat bol van onverwachte details" - de Filmkrant</p>
<p>Te zien tot 2 november 2025. Net uit het filmtheater.</p>
<p>komedie, drama/Frankrijk/Frans</p>]]></description>
      <guid>https://picl.nl/films/vingt-dieux</guid>
      <pubDate>Sun, 24 Aug 2025 10:00:54 +0000</pubDate>
    </item>
    <item>
      <title><![CDATA[The Balconettes]]></title>
      <description><![CDATA[<p>Dat Noémie Merlant een van Frankrijks meest veelzijdige actrices is, heeft ze meermaals bewezen met glansrollen in onder meer Portrait de la jeune fille en feu en Emmanuelle. In haar tweede film, The Balconettes, toont ze ook haar talent als regisseur. In deze maatschappijkritische film, met Merlant in een van de hoofdrollen, schetst ze een feministisch portret van drie flatgenoten die zich vanaf hun balkons bemoeien met het leven van hun buren.</p>
<p><img src='https://storage.googleapis.com/picl-prod-cms-assets/still_194134_afd3c25726/still_194134_afd3c25726.jpg'/></p>
<p>Het is een snikhete zomer in Marseille, en vanaf hun balkons in hun gezamenlijke appartementencomplex fantaseren schrijfster Nicole, camgirl Ruby en actrice Élise over hun knappe overbuurman. Op een avond nodigt hij de dames uit voor een drankje in zijn appartement. Maar wat een gezellige avond had moeten worden, loopt gruwelijk uit de hand, met een immens bloedbad als gevolg. Het scenario van The Balconettes schreef Merlant samen met Céline Sciamma, de regisseur met wie ze eerder samenwerkte aan Portrait de la jeune fille en feu, bekend om haar genuanceerde female gaze. In deze onvoorspelbare, allesbehalve zachtzinnige film trekken ze samen ten strijde tegen het patriarchaat en het geweld dat daaruit voortvloeit. "Heel levendige film die vrolijk van het ene naar het andere genre springt" - Het Parool "Schuurt, vonkt en durft te ontploffen" ★★★★ Cinemagazine "Zeer geslaagde genremix van komedie, thriller, romantiek, fantasy en een vleugje horror" - De Filmrecensent "Doldwaze wraakkomedie" - de Filmkrant</p>
<p>Te zien tot 9 november 2025. Nu ook te zien in het filmtheater.</p>
<p>komedie, horror/Frankrijk/Frans</p>]]></description>
      <guid>https://picl.nl/films/the-balconettes</guid>
      <pubDate>Sun, 24 Aug 2025 10:00:55 +0000</pubDate>
    </item>
    <item>
      <title><![CDATA[Motel Destino]]></title>
      <description><![CDATA[<p>Onder de brandende zon van het noordoosten van Brazilië ligt Motel Destino: een klein neonverlicht wegmotel dat dienst doet als toevluchtsoord voor mensen met heimelijke verlangens. In deze zinderende omgeving ontvouwt zich een sensuele driehoeksverhouding, gedreven door lust, jaloezie en wraak.</p>
<p><img src='https://storage.googleapis.com/picl-prod-cms-assets/still_191490_3db19b9b5f/still_191490_3db19b9b5f.jpg'/></p>
<p>Motel Destino wordt geleid door de ruwe Elias en zijn betoverende, maar ontevreden vrouw Dayana. Op een dag arriveert de 21-jarige Heraldo, die op de vlucht is na een mislukte moordaanslag. Dayana raakt gefascineerd door hem en biedt hem onderdak. Elias kijkt wantrouwend toe. Al snel ontstaat een broeierige driehoeksverhouding vol jaloezie, verlangen en wraak. Dayana en Heraldo smeden een gevaarlijk plan om aan hun lot, en aan Elias, te ontsnappen. In deze tropische film noir schept de Braziliaanse regisseur Karim Aïnouz een wereld vol broeierige sensualiteit en hete nachten, waarin verlangen en angst onlosmakelijk met elkaar verweven zijn. Het motel fungeert als broeinest waar de grens tussen vrijheid en ondergang flinterdun is. "Prikkelende dynamiek tussen drie uitstekend gekozen acteurs" ★★★ Trouw "De sfeer in dit klassieke overspel- en moordverhaal is permanent hitsig" ★★★ VPRO Cinema "Een zweterige erotische thriller" - de Filmkrant "Als je zin hebt in een avondje vunzig dan is ‘Motel Destino’ dé bestemming" ★★★ Cinemagazine</p>
<p>Te zien tot 2 november 2025. Nu ook te zien in het filmtheater.</p>
<p>drama/Brazilië/Portugees</p>]]></description>
      <guid>https://picl.nl/films/motel-destino</guid>
      <pubDate>Sun, 24 Aug 2025 10:00:55 +0000</pubDate>
    </item>
    <item>
      <title><![CDATA[Kind]]></title>
      <description><![CDATA[<p>Een huisje in een donker bos, een speelgoedmolentje dat vanzelf begint te draaien, onheilspellende toevalligheden: het zijn ingrediënten voor een klassieke horrorfilm. Maar in zijn indringende regiedebuut verweeft Jan Verdijk de bekende griezelelementen met een realistisch verhaal over verlies en de machteloosheid na een miskraam.</p>
<p><img src='https://storage.googleapis.com/picl-prod-cms-assets/still_194738_2a100cfbc9/still_194738_2a100cfbc9.jpg'/></p>
<p>De grote kinderwens van Jaimy (Noortje Herlaar) en Leon (Vincent van der Valk) valt in duigen wanneer ze tijdens hun eerste zwangerschap hun baby verliezen. De wanhoop groeit als blijkt dat Jaimy tekenen van een vervroegde overgang vertoont. Een volgende zwangerschap lijkt vrijwel uitgesloten. Ze besluiten hulp in te schakelen van de holistische verloskundige Nicole (Tamar van den Dop). Maar hoe betrouwbaar zijn haar alternatieve methoden werkelijk? En hoe ver zijn Jaimy en Leon bereid te gaan om hun kinderwens te vervullen? In 2021 won Jan Verdijk een Gouden Kalf voor zijn korte film Pantser, een sci-fi-horror met een dreigend einde-der-tijden-gevoel. Met Kind maakt hij zijn speelfilmdebuut: een gelaagde psychologische thriller die uitblinkt in sfeer en gedragen wordt door sterk, subtiel acteerwerk. "Met de benauwende sfeer zit het zeker goed" ★★★ de Volkskrant "Een van de grootste verrassingen van het jaar" ★★★★ FilmTotaal "Meeslepende en ingenieuze film" ★★★1/2 Cinemagazine "Op zijn sterkst wanneer de film balanceert tussen het alledaagse en het bovennatuurlijke" - de Filmkrant</p>
<p>Te zien tot 9 november 2025. Nu ook te zien in het filmtheater.</p>
<p>psychologisch, thriller, drama/Nederland/Nederlands</p>]]></description>
      <guid>https://picl.nl/films/kind</guid>
      <pubDate>Sun, 24 Aug 2025 10:00:55 +0000</pubDate>
    </item>
    <item>
      <title><![CDATA[Ik Zal Zien]]></title>
      <description><![CDATA[<p>Wat als je van de ene op de andere dag niets meer kunt zien? De 17-jarige Lot raakt bij een bizar vuurwerkongeluk haar gezichtsvermogen kwijt, waardoor haar wereld voorgoed op zijn kop komt te staan. In Ik Zal Zien vertelt Mercedes Stalenhoef op aangrijpende wijze over de uitdagingen en overwinningen van een leven zonder zicht.</p>
<p><img src='https://storage.googleapis.com/picl-prod-cms-assets/still_186134_d110ac1a6f/still_186134_d110ac1a6f.jpg'/></p>
<p>En dan ben je ineens blind. Dat overkomt de 17-jarige Lot (Aiko Beemsterboer) na een noodlottig vuurwerkongeluk. Van nature is Lot een actief mens - duiken is haar grote passie. Ze is dan ook diep ongelukkig als ze beseft dat ze de wereld helemaal opnieuw moet leren kennen. Ze komt terecht in een revalidatiecentrum voor slechtzienden, waar ze al snel steun vindt bij het team, waaronder Micha (Minne Koole) en Ed (Edward Stelder), die voor haar als een vaderfiguur is. Maar voor Lot zijn haar levendige dromen het allermoeilijkste. In die dromen kan ze namelijk nog steeds gewoon zien. Als documentairemaker heeft Mercedes Stalenhoef al meerdere Gouden Kalveren op haar naam staan. In Ik Zal Zien, haar fictiedebuut, schetst ze een genuanceerd portret van een blind meisje dat wordt teruggeworpen op pure wilskracht. Stalenhoef beweegt hoofdrolspeler Aiko Beemsterboer tot indringend spel, afgewisseld met scènes waarin we de wereld rechtstreeks door Lots ogen beleven. "Aangrijpend drama" ★★★★ de Volkskrant "Vakkundig gemaakt" ★★★ VPRO Cinema "Goede regie, vlotte montage en prima geacteerd" ★★★ NRC "Absolute verrijking van het Nederlandse filmlandschap" ★★★★ FilmTotaal</p>
<p>Te zien tot 2 november 2025. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/ik-zal-zien</guid>
      <pubDate>Sun, 24 Aug 2025 10:00:55 +0000</pubDate>
    </item>
    <item>
      <title><![CDATA[An Unfinished Film]]></title>
      <description><![CDATA[<p>Wuhan, begin 2020. Regisseur Xiaoran arriveert eindelijk in deze Chinese provincie om een film te voltooien waaraan hij al tien jaar werkt. Maar dan duiken er geruchten op over een mysterieus en dodelijk virus: corona. De crew moet in lockdown en de film blijft onvoltooid. Maar wat ontstaat is An Unfinished Film, een hybride docufictie over het maakproces van een film terwijl de wereld tot stilstand komt.</p>
<p><img src='https://storage.googleapis.com/picl-prod-cms-assets/still_185995_a2dcaa0858/still_185995_a2dcaa0858.jpg'/></p>
<p>Tien jaar geleden werd Xiaorans onvoltooide project, een poëtische film over gay liefde, als controversieel beschouwd. Inmiddels is de maatschappelijke houding veranderd, en wordt het tijd om het project af te ronden. Maar vlak voor de hervatting legt de coronauitbraak het openbare leven plat. Iedereen moet in lockdown: de crew raakt verspreid over hotelkamers, terwijl ook de film fragmenteert. An Unfinished Film toont personages in lockdown: opgesloten, verbonden via schermen, gevangen in de angst en eenzaamheid van de pandemie. Wat begint als een kritisch commentaar op de Chinese media, verandert in een beklemmende, bijna apocalyptische vertelling op het moment dat het virus zich razendsnel verspreidt. Regisseur Lou Ye laat op aangrijpende wijze zien hoe de dreiging van besmetting en de voortdurende angst langzaam doordringen in het bestaan van zijn personages. "Vertelt een groot verhaal op een bescheiden, intieme manier" ★★★★ Trouw "Haast therapeutische film voor iedereen die de covidperiode meemaakte" ★★★★ VPRO Cinema "Misschien wel de beste verbeelding van de pandemie-ervaring" - de Filmkrant</p>
<p>Te zien tot 2 november 2025. Net uit het filmtheater.</p>
<p>drama/China/Chinees</p>]]></description>
      <guid>https://picl.nl/films/an-unfinished-film</guid>
      <pubDate>Sun, 24 Aug 2025 10:00:56 +0000</pubDate>
    </item>
    <item>
      <title><![CDATA[Hoard]]></title>
      <description><![CDATA[<p>In haar gedurfde debuutfilm Hoard mixt regisseur Luna Carmoon moeiteloos verschillende genres: van Brits kitchen sink-drama tot coming-of-age en zelfs bodyhorror. Centraal staat Maria, die opgroeit met een moeder met een ontembare verzamelwoede. Hun band is innig en teder, maar als jongvolwassene wordt Maria geconfronteerd met de donkere lagen van haar jeugd, en de trauma’s die jarenlang onder de oppervlakte bleven.</p>
<p><img src='https://storage.googleapis.com/picl-prod-cms-assets/still_190805_0284e9458d/still_190805_0284e9458d.jpg'/></p>
<p>Londen, 1984. Cynthia woont met haar dochter Maria in een huis vol gevonden spullen. Overdag struint ze de straten af, ’s nachts werkt ze, vastbesloten om haar dochter een veilige haven te bieden. Maar op een nacht spat hun veilige bubbel abrupt uiteen. Tien jaar later lijkt Maria het verleden achter zich te hebben gelaten, tot de komst van de mysterieuze Michael (Joseph Quinn) een kettingreactie van emoties ontketent. Maria wordt geconfronteerd met oude wonden die nooit echt zijn geheeld. Hoard is na twee korte films de eerste lange speelfilm van Luna Carmoon (1997). De film werd direct geselecteerd voor het filmfestival van Venetië, waar Carmoons gedurfde regiestijl en de rauwe, onbevangen energie van de hoofdrolspelers volop werden geprezen. "Carmoon is een opwindend nieuw talent" ★★★★ NRC "Afdalen in een duister tienerbrein, met de geur van afval" ★★★★ Trouw "Indrukwekkend door zijn eigen grenzeloos­heid" ★★★ de Volkskrant "Het is knap hoe Carmoon haar speelfilmdebuut naar emotionele bevrediging weet te sturen" - de Filmkrant "A haunting study of loneliness and thwarted sexuality" ★★★★ The Guardian</p>
<p>Te zien tot 26 oktober 2025. Nu ook te zien in het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/hoard</guid>
      <pubDate>Sun, 24 Aug 2025 10:00:56 +0000</pubDate>
    </item>
    <item>
      <title><![CDATA[I'm Still Here]]></title>
      <description><![CDATA[<p>In de jaren zeventig kende Brazilië een militaire dictatuur, die honderden mensen spoorloos liet verdwijnen. Voormalig congreslid Rubens Paiva was er daar een van. Voor zijn vrouw en vijf kinderen kwam er aan hun idyllische gezinsleven abrupt een einde. Gebaseerd op de memoires van Marcelo Rubens Paiva, toont het prachtige I’m Still Here de gevolgen voor de achterblijvers. Winnaar van de Oscar voor beste niet-Engelstalige film en in deze tijd van desinformatie onmiskenbaar urgent.</p>
<p><img src='https://storage.googleapis.com/picl-prod-cms-assets/still_187166_cc861f7aa8/still_187166_cc861f7aa8.jpg'/></p>
<p>Aan de zonnige stranden van Rio de Janeiro maken we kennis met de hechte familie Paiva: vader Rubens, moeder Eunice en hun vijf kinderen. Onder de militaire repressie van de jaren zeventig proberen ze een normaal leven te leiden, maar de dreiging is altijd voelbaar. En op een dag wordt Rubens opgepakt en keert hij nooit meer terug. De levens van Eunice en hun kinderen veranderen na de verdwijning abrupt, en voorgoed. Eunice wordt gevangengenomen en onder druk gezet door het regime om haar vrienden en familie te verraden. Als ze 12 dagen later wordt vrijgelaten, zet ze alles op alles om zich af te zetten tegen het corrupte regime en te strijden voor de rechten van duizenden verdwenen, onschuldige burgers en hun families. I’m Still Here is gebaseerd op de memoires van Marcelo Rubens Paiva, waarin hij het waargebeurde verhaal van de verdwijning van zijn vader vertelt. Regisseur Walter Salles (Central Station, The Motorcycle Diaries, On the Road) keerde voor de film voor het eerst in 16 jaar weer terug naar zijn thuisland Brazilië. Bij de Oscars werd de film bekroond tot Beste Internationale Film, en actrice Fernanda Torres won voor haar rol de Golden Globe voor Beste Actrice. "Kijkt de verschrikkingen van de dictatuur recht in de ogen" ★★★★ de Volkskrant "Een noodzakelijke film" ★★★★ NRC "Een fenomenale Fernanda Torres" ★★★★ Cinemagazine "Onmiskenbaar urgent" - de Filmkrant</p>
<p>Te zien tot 5 oktober 2025. Net uit het filmtheater.</p>
<p>drama/Brazilië, Frankrijk/Portugees</p>]]></description>
      <guid>https://picl.nl/films/im-still-here</guid>
      <pubDate>Sun, 24 Aug 2025 10:00:57 +0000</pubDate>
    </item>
    <item>
      <title><![CDATA[The Idiots]]></title>
      <description><![CDATA[<p>In de jaren ’90 wilden Deense regisseurs Thomas Vinterberg en Lars von Trier het filmmaken hervormen: ze vonden dat studio’s te veel invloed hadden op inhoud en stijl. Dit moest anders. Zo ontstond het Dogma 95 Manifest: tien strenge regels voor het maken van films. Deze eigenzinnige mix van rauw drama en zwarte humor is de tweede film volgens het Dogma-manifest, en Lars von Triers eerste bijdrage aan de filmstroming.</p>
<p><img src='https://storage.googleapis.com/picl-prod-cms-assets/The_Idiots_Dogma_95_st_1_jpg_sd_low_586cacb12f/The_Idiots_Dogma_95_st_1_jpg_sd_low_586cacb12f.jpg'/></p>
<p>De alleenstaande Karen zit nietsvermoedend te dineren in een restaurant als ze ineens ooggetuige is van twee 'gehandicapte' jongens die zich zo vervelend gedragen, dat de restauranteigenaar hen wegstuurt. Als een van de jongens Karens hand vastpakt, wordt ze meegesleurd in de taxi, samen met de jongens. Daar blijkt dat de jongens niet gehandicapt zijn, maar acteurs die lid zijn van een groep die hun ‘innerlijke idioot’ wil bevrijden als protest tegen de burgerlijke moraal. Langzaam raakt Karen verstrikt in de groep, waarvan de eigenaardige leider een machtsbeluste manipulator blijkt. In deze controversiële Dogma-klassieker wilde Lars von Trier dat de acteurs de expliciete seksscènes zelf speelden, maar zij weigerden. Daarom schakelde hij professionele pornoacteurs in als body doubles: een duidelijke breuk met de door hemzelf opgestelde Dogma-regels. "Is irritatingly original" ★★★ The Guardian</p>
<p>Te zien tot 14 september 2025. Net uit het filmtheater.</p>
<p>drama, komedie/Denemarken/Deens</p>]]></description>
      <guid>https://picl.nl/films/the-idiots-dogma-95</guid>
      <pubDate>Sun, 24 Aug 2025 10:00:57 +0000</pubDate>
    </item>
    <item>
      <title><![CDATA[Open Hearts]]></title>
      <description><![CDATA[<p>In de jaren ’90 wilden Deense regisseurs Thomas Vinterberg en Lars von Trier het filmmaken hervormen: ze vonden dat studio’s te veel invloed hadden op inhoud en stijl. Dit moest anders. Zo ontstond het Dogma 95 Manifest: tien strenge regels voor het maken van films. In het liefdesdrama Open Hearts is de hoofdrol weggelegd voor Mads Mikkelsen, de Deense acteur die niet veel later internationaal zou doorbreken.</p>
<p><img src='https://storage.googleapis.com/picl-prod-cms-assets/still_193981_8dbddd7ee3/still_193981_8dbddd7ee3.jpg'/></p>
<p>Net als Joachim zijn geliefde Cæcilie ten huwelijk vraagt, slaat het noodlot toe: hij wordt aangereden. Hij overleeft het, maar blijft voor de rest van zijn leven verlamd. Marie, de vrouw achter het stuur, wordt verteerd door schuld en belt in paniek haar man Niels, arts in het ziekenhuis, met het dringende verzoek zich over de radeloze Cæcilie te ontfermen. Terwijl Joachim zich vol woede en frustratie steeds verder van haar afkeert, groeit er tussen Cæcilie en Niels een verboden aantrekkingskracht… Open Hearts is een verhaal over schuld, verlangen en de dunne lijn tussen troost en verraad. Thema’s die zo uit een soap lijken te komen, maar hier rauw en indringend worden neergezet dankzij het strikte Dogma-realisme.</p>
<p>Te zien tot 14 september 2025. Net uit het filmtheater.</p>
<p>drama, romantiek/Denemarken/Deens</p>]]></description>
      <guid>https://picl.nl/films/open-hearts-dogma-95</guid>
      <pubDate>Sun, 24 Aug 2025 10:00:57 +0000</pubDate>
    </item>
    <item>
      <title><![CDATA[Italian For Beginners]]></title>
      <description><![CDATA[<p>In de jaren ’90 wilden Deense regisseurs Thomas Vinterberg en Lars von Trier het filmmaken hervormen: ze vonden dat studio’s te veel invloed hadden op inhoud en stijl. Dit moest anders. Zo ontstond het Dogma 95 Manifest: tien strenge regels voor het maken van films. Hoewel de meeste Dogma 95-films serieus van aard waren, besloot regisseur Lone Scherfig de regels van Dogma 95 te omarmen met een lichtvoetige romcom: Italian for Beginners.</p>
<p><img src='https://storage.googleapis.com/picl-prod-cms-assets/Italian_For_Beginners_Dogma_95_st_1_jpg_sd_low_c49cf048a3/Italian_For_Beginners_Dogma_95_st_1_jpg_sd_low_c49cf048a3.jpg'/></p>
<p>In een buitenwijk van een Deens stadje volgt een groepje mensen een cursus Italiaans voor beginners. Onder de cursisten zijn bakkersmeisje Olympia, de nieuwe dominee Andreas, kapster Karen en restaurantmanager Hal-Fin. Allemaal staan ze alleenstaand in het leven, allemaal hopen ze ooit de ware tegen te komen. Wanneer Olympia onverwacht een grote erfenis krijgt, neemt ze de groep mee naar Venetië om het geleerde in de praktijk te brengen. Zal de liefde daar eindelijk toeslaan? Deense regisseur Lone Scherfig had al twee films en enkele tv-series gemaakt toen ze besloot zich te laten inspireren door de regels van Dogma 95. Bij publiek en pers viel Italian for Beginners in de smaak; niet alleen was de film een grote box office-hit, ook won het ruim twintig filmprijzen, waaronder de Juryprijs op de Berlinale van 2001. "Een heerlijke feelgood film met een aantal diepere lagen" ★★★★1/2 Cinemagazine</p>
<p>Te zien tot 14 september 2025. Net uit het filmtheater.</p>
<p>drama, komedie, romantiek/Denemarken/Deens, Italiaans</p>]]></description>
      <guid>https://picl.nl/films/italian-for-beginners-dogma-95</guid>
      <pubDate>Sun, 24 Aug 2025 10:00:57 +0000</pubDate>
    </item>
    <item>
      <title><![CDATA[Festen]]></title>
      <description><![CDATA[<p>In de jaren ’90 wilden Deense regisseurs Thomas Vinterberg en Lars von Trier het filmmaken hervormen: ze vonden dat studio’s te veel invloed hadden op inhoud en stijl. Dit moest anders. Zo ontstond het Dogma 95 Manifest: tien strenge regels voor het maken van films. Vinterbergs Festen is de eerste én meest succesvolle film die volgens de regels van het manifest werd gemaakt.</p>
<p><img src='https://storage.googleapis.com/picl-prod-cms-assets/still_193588_67dfce981e/still_193588_67dfce981e.jpg'/></p>
<p>Helge, een succesvolle en gerespecteerde zakenman, viert zijn 60e verjaardag in het familiehotel. Iedereen die hij liefheeft is van de partij: zijn vrouw Else, zijn kinderen Christian, Michael en Helene, diens partners, en een hele hoop vrienden. Dochter Linda ontbreekt. Zij maakte onlangs een einde aan haar leven. Tijdens het diner staat Christian op voor een speech, maar in plaats van lof spreekt hij een verpletterende aanklacht uit. Hij vertelt dat zijn vader zich vroeger seksueel heeft vergrepen aan Linda en hemzelf. De zaal blijft sprakeloos achter. Gefilmd met een handheld 35mm-camera, zonder special effects en zonder regisseursnaam in de credits, is Festen een puur product van het Dogma 95 Manifest. Met tientallen filmprijzen op zak legde regisseur Thomas Vinterberg met deze film de basis voor een indrukwekkende carrière, met succesfilms als Jagten en Druk. "Voortreffelijk geacteerde familiedrama" - NRC "Vinterberg heeft met zijn Dogma 95-regels bewezen dat een film met een redelijk uitgekauwd onderwerp opnieuw ontdekt kan worden, zonder dat het clichématige Hollywood-gegeven er ook maar aan te pas hoeft te komen." ★★★★★ Cinemagazine "De film staat nog steeds als een huis" ★★★★★ InDeBioscoop</p>
<p>Te zien tot 14 september 2025. Net uit het filmtheater.</p>
<p>drama/Denemarken/Deens</p>]]></description>
      <guid>https://picl.nl/films/festen-dogma-95</guid>
      <pubDate>Sun, 24 Aug 2025 10:00:58 +0000</pubDate>
    </item>
    <item>
      <title><![CDATA[The Seed of the Sacred Fig]]></title>
      <description><![CDATA[<p>De Iraanse filmmaker Mohammad Rasoulof kent de grillen van het Iraanse regime maar al te goed. Al in 2011 werd het hem verboden om nog films te maken, waarna hij een reisverbod opgelegd kreeg en een gevangenisstraf van een jaar. Toch bleef hij proberen om films te maken binnen de grenzen van zijn thuisland. Maar vlak voor de wereldpremière van zijn nieuwste film – The Seed of the Sacred Fig – ontvluchtte hij Iran om te ontsnappen aan een gevangenisstraf van 8 jaar. In deze zinderende thriller laat Rasoulof zien hoe het regime een gezin van binnenuit ontwricht.</p>
<p><img src='https://storage.googleapis.com/picl-prod-cms-assets/The_Seed_of_the_Sacred_Fig_st_2_jpg_sd_low_515acb7662/The_Seed_of_the_Sacred_Fig_st_2_jpg_sd_low_515acb7662.jpg'/></p>
<p>Iman maakt promotie en wordt onderzoeksrechter bij de revolutionaire rechtbank in Teheran. Zijn werk bestaat voornamelijk uit het zonder vragen te stellen afstempelen van doodsvonnissen. Deze nieuwe positie legt hem, zijn vrouw en hun twee dochters onder een vergrootglas. De druk ligt hoog en Iman kampt met wantrouwen en paranoia, terwijl de politieke protesten in het land escaleren. Als zijn pistool opeens verdwijnt, verdenkt hij zijn eigen gezin en stapt hij over op drastische maatregelen… The Seed of the Sacred Fig verbeeldt op indrukwekkende wijze de wanhoop en woede van een nieuwe protestgeneratie in Iran. De film werd genomineerd voor de Oscar voor beste niet-Engelstalige film. "IJzingwekkende paranoiathriller" ★★★★ NRC "Uitgebeende psychologische thriller" ★★★★ VPRO Cinema "Misschien wel Rasoulofs belangrijkste film" ★★★★ InDeBioscoop "Zinderende aanklacht tegen het patriarchaat" - de Filmkrant</p>
<p>Te zien tot 19 oktober 2025. Net uit het filmtheater.</p>
<p>drama/Iran/Farsi</p>]]></description>
      <guid>https://picl.nl/films/the-seed-of-the-sacred-fig-2024</guid>
      <pubDate>Sun, 24 Aug 2025 10:00:58 +0000</pubDate>
    </item>
    <item>
      <title><![CDATA[The Village Next to Paradise]]></title>
      <description><![CDATA[<p>The Village Next to Paradise was de eerste Somalische film ooit die werd vertoond op het filmfestival van Cannes. Het is het debuut van regisseur Mo Harawe, die een zeldzaam intiem beeld schetst van een Somalië dat we zelden buiten het journaal te zien krijgen. Een rustig, voortkabbelend verhaal over drie familieleden die op zoek zijn naar een leven waarin dromen uitkomen.</p>
<p><img src='https://storage.googleapis.com/picl-prod-cms-assets/still_190896_126840a3bf/still_190896_126840a3bf.jpg'/></p>
<p>In een afgelegen dorp aan de Somalische kust leven Mamargade en zijn zoon Cigaal een vredig bestaan tussen witte stranden, strakblauwe luchten en een traag levensritme. Maar onder de idyllische oppervlakte schuilt een constante dreiging: door de war on terror kan er op elk moment een dodelijke drone opduiken. Toch blijft de hoop levend. Het fantasierijke jongetje Cigaal heeft grote dromen en praat hier het liefst over met iedereen die op zijn pad komt. Zijn tante Araweelo, de gescheiden zus van Mamargade, koestert haar eigen droom: een eigen winkel. Maar daar heeft ze eerst een naaimachine voor nodig. In dit kalme en visueel verbluffende debuut bewandelen drie personages hun eigen pad in een wereld die balanceert tussen 'droom en drone'. Zonder sentiment, maar met een stille intensiteit, komt er in The Village Next to Paradise iets moois langzaam in zicht. Misschien geen paradijs, maar wel iets dat er veel op lijkt. "Indrukwekkend regiedebuut van Mo Harawe, die het drama klein en subtiel houd" ★★★★ VRPO Cinema "Toont een beeld van Somalië dat het nieuws niet kan vangen" ★★★ de Volkskrant "Bitterzoet en hoopvol" - de Filmkrant</p>
<p>Te zien tot 26 oktober 2025. Net uit het filmtheater.</p>
<p>drama/Somalië/Somalisch</p>]]></description>
      <guid>https://picl.nl/films/the-village-next-to-paradise</guid>
      <pubDate>Sun, 24 Aug 2025 10:00:58 +0000</pubDate>
    </item>
    <item>
      <title><![CDATA[The Return]]></title>
      <description><![CDATA[<p>Homeros’ epos Odyssee is een van de beroemdste verhalen uit de wereldliteratuur. Het oorspronkelijke verhaal zit vol mythische wezens en heroïsche veldslagen, maar in The Return kiest regisseur Uberto Pasolini voor een meer menselijke invalshoek: een aangrijpend portret van de verwoestende kracht van oorlog en het verstrijken van de tijd.</p>
<p><img src='https://storage.googleapis.com/picl-prod-cms-assets/The_Return_st_2_jpg_sd_low_65f6f3f84b/The_Return_st_2_jpg_sd_low_65f6f3f84b.jpg'/></p>
<p>Getekend door de oorlog in Troje keert Odysseus na twintig jaar terug naar Ithaka. Terwijl hij vocht aan het front, worstelde zijn vrouw Penelope met opdringerige machthebbers en een verdeeld volk. Hun hereniging lijkt een moment van vreugde te beloven, maar de werkelijkheid is complexer. Odysseus, verteerd door schuld, verdriet en schaamte over zijn verwonde lichaam, durft haar niet onder ogen te komen. Penelope, intussen verzwakt door politieke intriges, probeert wanhopig de macht over Ithaka te behouden. The Return is geen groots heldenverhaal, maar een indringend psychologisch portret van een gebroken man vol wrok, en een teder liefdesverhaal tussen twee door oorlog getekende zielen. In de hoofdrollen schitteren Ralph Fiennes en Juliette Binoche, die voor het eerst sinds The English Patient (1996) weer samen op het witte doek te zien zijn. "Een film die je gezien moet hebben, omdat het samenspel van Odysseus, Penelope en Antinous een plezier is om naar te kijken" ★★★ Cinemagazine "Een film die gelikte zwaard-en -sandalen-esthetiek vermijdt" ★★★★ NRC "Spannend en gewelddadig slot" ★★★ VPRO Cinema ★★★ de Volkskrant "Vrijwel elke keuze in The Return stuurt aan op realisme" - de Filmkrant</p>
<p>Te zien tot 26 oktober 2025. Net uit het filmtheater.</p>
<p>drama/Verenigd Koninkrijk, Italië, Frankrijk, Griekenland/Engels</p>]]></description>
      <guid>https://picl.nl/films/the-return</guid>
      <pubDate>Sun, 24 Aug 2025 10:00:58 +0000</pubDate>
    </item>
    <item>
      <title><![CDATA[Seven Samurai]]></title>
      <description><![CDATA[<p>Met Seven Samurai zette Akira Kurosawa in 1954 een nieuwe standaard voor de actiefilm. Zijn epische verhaal over een groep ronin die een dorp beschermt tegen bandieten groeide uit tot een mijlpaal in de filmgeschiedenis en inspireerde generaties filmmakers. Het filmconcept van een team dat wordt verzameld voor een gezamenlijke missie vond hier zijn oorsprong, en vormt nog altijd de blauwdruk voor films van The Magnificent Seven tot Avengers.</p>
<p><img src='https://storage.googleapis.com/picl-prod-cms-assets/still_191704_2f44209d9a/still_191704_2f44209d9a.jpg'/></p>
<p>Seven Samurai speelt zich af in het Japan van de 16e eeuw, waar een afgelegen boerendorp keer op keer wordt geplunderd door rondtrekkende bandieten. In hun wanhoop vragen de boeren hulp aan Kambei Shimada, een doorgewinterde maar meelevende samoerai. Hij slaagt erin zes andere ronin (meesters zonder meester) om zich heen te verzamelen. Terwijl ze samen het dorp voorbereiden op de aanval, groeit er een broze maar betekenisvolle band tussen de krijgers en de boeren. Seven Samurai is meer dan een actiefilm: het is een gelaagd portret van solidariteit, opoffering en verzet. Met een ongekende visuele flair, gelaagde personages en een vernieuwende vertelstructuur werd de film een blauwdruk voor de moderne cinema. Regisseurs als Quentin Tarantino, Steven Spielberg en George Lucas lieten zich erdoor inspireren, en ook vandaag blijft Kurosawa’s klassieker indruk maken. "Blijft indrukwekkend" ★★★★★ FilmTotaal "An epic primal myth that pulsates through cinema" ★★★★★ The Guardian</p>
<p>Te zien tot 23 november 2025. Nu ook te zien in het filmtheater.</p>
<p>actie, drama/Japan/Japans</p>]]></description>
      <guid>https://picl.nl/films/seven-samurai</guid>
      <pubDate>Sun, 24 Aug 2025 10:00:59 +0000</pubDate>
    </item>
    <item>
      <title><![CDATA[Vittoria]]></title>
      <description><![CDATA[<p>De Italiaanse Jasmine leidt een ogenschijnlijk gelukkig gezinsleven, met een liefdevolle man en drie zonen. Maar haar allesoverheersende wens om een meisje te adopteren zet de onderlinge verhoudingen op scherp. Dit indringende docudrama is gebaseerd op het leven van Marilena Amato, die zelf de hoofdrol vertolkt.</p>
<p><img src='https://storage.googleapis.com/picl-prod-cms-assets/Vittoria_st_1_jpg_sd_high_d871f8977c/Vittoria_st_1_jpg_sd_high_d871f8977c.jpg'/></p>
<p>Jasmine lijkt alles op orde te hebben: een liefdevolle echtgenoot, drie zonen, een goedlopende kapsalon net buiten Napels. Maar sinds de dood van haar vader wordt ze gekweld door terugkerende dromen over een meisje dat naar haar toe rent. De droom groeit uit tot een sterke wens: ze wil een dochter. Jasmine zet alles op alles om via internationale adoptie een meisje in haar gezin op te nemen. Maar haar ijzersterke wil zorgt voor flink wat spanningen binnen het gezin… Vittoria is een rauw, intiem portret van een vrouw die haar eigen grenzen opzoekt, en die van haar gezin. Het verhaal is gebaseerd op het leven van hoofdrolspeler Marilena Amato, wat het docudrama een zeldzame authenticiteit en emotionele urgentie geeft. "Knap docudrama" ★★★★ Trouw "De kracht zit hem in de oprechte eenvoud" ★★★1/2 Cinemagazine "Eigenlijk heel mooi dat iemand zo’n verhaal in deze tijd vertelt" - de Filmkrant</p>
<p>Te zien tot 26 oktober 2025. Nu ook te zien in het filmtheater.</p>
<p>drama/Italië/Italiaans</p>]]></description>
      <guid>https://picl.nl/films/vittoria</guid>
      <pubDate>Sun, 24 Aug 2025 10:00:59 +0000</pubDate>
    </item>
    <item>
      <title><![CDATA[The Bibi Files]]></title>
      <description><![CDATA[<p>Via een anonieme bron ontving regisseur Alexis Bloom unieke beelden: gelekte politieverhoren in de corruptiezaak tegen de Israëlische premier Benjamin Netanyahu. Samen met interviews met experts en getuigen toont The Bibi Files glashelder hoe Netanyahu er werkelijk alles aan doet om de macht te behouden en gevangenisstraf te ontlopen.</p>
<p><img src='https://storage.googleapis.com/picl-prod-cms-assets/still_190479_f8e0d52162/still_190479_f8e0d52162.jpg'/></p>
<p>Al sinds 2016 loopt er onderzoek naar 'Bibi' Netanyahu wegens machtsmisbruik. Hij wordt aangeklaagd voor fraude, schending van vertrouwen en het aannemen van steekpenningen: grote hoeveelheden champagne en sigaren, en buitensporig dure juwelen voor zijn vrouw. Netanyahu ontkent en spreekt van een heksenjacht door links. Aan de hand van nooit eerder vertoonde camerabeelden van politieverhoren, biedt deze docu een onthullende blik achter de krantenkoppen en toont hoe een politiek leider oorlog inzet om aan de macht te blijven en zo verantwoording te ontlopen. The Bibi Files was dit jaar te zien op het Movies that Matter Filmfestival in Den Haag, en was genomineerd in de categorie Beste Documentaire. Via de rechter heeft Netanyahu nog geprobeerd te voorkomen dat deze film een internationaal publiek kreeg - zonder succes. "Urgente, inzichtelijke en belangrijke film" ★★★★ VPRO Cinema "Schetst sigaarliefhebber Netanyahu als een amorele leider" ★★★★ Trouw "De eerste vijf minuten van de documentaire grijpen je naar de keel" ★★★★ Cinemagazine "Strakke journalistieke reconstructie" - de Filmkrant</p>
<p>Te zien tot 21 september 2025. Net uit het filmtheater.</p>
<p>documentaire/VS/Engels, Hebreeuws</p>]]></description>
      <guid>https://picl.nl/films/the-bibi-files</guid>
      <pubDate>Sun, 24 Aug 2025 10:00:59 +0000</pubDate>
    </item>
    <item>
      <title><![CDATA[Flophouse America]]></title>
      <description><![CDATA[<p>De woningmarkt verkeert in crisis, ook in de Verenigde Staten. Voor wie daar geen fatsoenlijk dak boven het hoofd kan vinden, rest vaak één optie: wonen in vervallen hotels, beter bekend als flophouses. In haar eerste documentaire Flophouse America legt de Noorse fotograaf Monica Strømdahl deze vaak onzichtbare crisis bloot. Het resultaat is een indringend portret van mensen aan de rand van de samenleving.</p>
<p><img src='https://storage.googleapis.com/picl-prod-cms-assets/still_191241_5051bc57c6/still_191241_5051bc57c6.jpg'/></p>
<p>De 12-jarige Mikal groeit op in zo’n flophouse, als kind van twee ouders die allebei kampen met verslaving. Hoewel hij intelligent, welbespraakt en leergierig is, belemmert zijn onstabiele thuissituatie elke vorm van ontplooiing. Ambities of dromen heeft hij nauwelijks, zijn enige wens is dat zijn moeder stopt met drinken. Mikals verhaal is een van de velen die zich afspelen achter de deuren van de vervallen hotels. Door zijn ervaringen te delen, hoopt hij aandacht te vragen voor deze stille crisis én steun te bieden aan lotgenoten. Monica Strømdahl legt als fotograaf al jaren het leven vast van mensen voor wie wonen in een flophouse dagelijkse realiteit is. Vier jaar geleden ontmoette ze Mikal, en vanaf dat moment volgde ze hem en zijn ouders drie jaar lang in een krappe hotelkamer in de Verenigde Staten. "Een haast claustrofobisch drama" ★★★★ VPRO Cinema "Schrijnend, maar intieme documentaire" ★★★★ de Volkskrant "Toont de onzichtbare kant van Amerika" - Het Parool</p>
<p>Te zien tot 19 oktober 2025. Nu ook te zien in het filmtheater.</p>
<p>documentaire/Noorwegen, Nederland/Engels</p>]]></description>
      <guid>https://picl.nl/films/flophouse-america</guid>
      <pubDate>Sun, 24 Aug 2025 10:00:59 +0000</pubDate>
    </item>
    <item>
      <title><![CDATA[De Idylle]]></title>
      <description><![CDATA[<p>Een zwartgallige oma, een uit de kast gekomen veertiger en een terminaal zieke operaster: in De Idylle leren we familieleden kennen die elk te maken krijgen met ingrijpende gebeurtenissen. Een bijtend en tragikomisch portret over de zoekende mens. Na zijn speelfilmdebuut Goodbye Stranger (2023) is dit de eerste zelfgeschreven film van regisseur Aaron Rookus, die zelf op zijn tweeëntwintigste kanker kreeg en daarvan genees.</p>
<p><img src='https://storage.googleapis.com/picl-prod-cms-assets/still_187106_8e31a788b1/still_187106_8e31a788b1.jpg'/></p>
<p>Dat we uiteindelijk dood gaan weten we allemaal, maar hoe iemand met het leven omgaat verschilt per persoon. De 42-jarige Victor (Eelco Smits) komt eindelijk uit de kast, maar realiseert zich vervolgens dat hij te oud is voor de datingmarkt. Zijn zus Annika (Hadewych Minis), die vervreemd is van de familie, krijgt een terminale diagnose en begint na te denken over het leven dat ze óók had kunnen hebben als ze andere keuzes had gemaakt. Oma Joke (Beppie Melissen) is het leven juist spuugzat is en zoekt wanhopig naar een einde. En als de 10-jarige Timo van een jong waarzeggertje hoort dat hij binnenkort zal overlijden, werkt hij zo snel mogelijk zijn bucketlist af. De Idylle raakt op een geestige, maar ook tragische manier aan thema's als eenzaamheid en verstoorde ouder-kindrelaties. Een absurdistische mozaïekvertelling over getroebleerde zielen. "Wrang-komische en soms ook surrealistische scènes" ★★★★ VPRO Cinema "Weet knap balans te houden tussen het geestige en tragische" ★★★ de Volkskrant "Er zitten af en toe fijne vleugjes magie in" ★★★ Trouw Een van de beste Nederlandse films in tijden ★★★★ FilmTotaal</p>
<p>Te zien tot 12 oktober 2025. Net uit het filmtheater.</p>
<p>drama/Nederland, België, Estland/Nederlands</p>]]></description>
      <guid>https://picl.nl/films/de-idylle</guid>
      <pubDate>Sun, 24 Aug 2025 10:01:00 +0000</pubDate>
    </item>
    <item>
      <title><![CDATA[All We Imagine As Light]]></title>
      <description><![CDATA[<p>De Indiase metropool Mumbai is een stad van contrasten, waar de spanningen tussen bevolkingsgroepen, religies en seksen voortdurend voelbaar zijn. Regisseur Payal Kapadia, geboren in Mumbai, gebruikt ‘haar’ stad als decor voor een verhaal over twee vrouwen die vol hoop en ambitie naar de miljoenenstad verhuisden. Het resultaat is een prachtig gelaagd drama, bekroond met de Grand Prix in Cannes.</p>
<p><img src='https://storage.googleapis.com/picl-prod-cms-assets/still_188686_c9109925d2/still_188686_c9109925d2.jpg'/></p>
<p>Prabha is verpleegkundige in een druk ziekenhuis in Mumbai. Haar leven is eentonig: ze werkt hard en ziet af en toe haar goede vriendin Parvaty. Wanneer haar vervreemde echtgenoot – die kort na hun huwelijk naar Duitsland vertrok en sindsdien weinig van zich laat horen – plotseling weer contact zoekt, wordt ze in verwarring gebracht. In hetzelfde ziekenhuis werkt Prabha’s kamergenote Anu, die een geheime relatie heeft met een moslimjongen. Als de twee vrouwen de drukte van de stad ontvluchten, vinden ze eindelijk ruimte om hun diepste verlangens te ontdekken. All We Imagine As Light was de eerste Indiase film in dertig jaar die geselecteerd werd voor de competitie van het Cannes Film Festival. De film maakte daar een enorme indruk en werd bekroond met de prestigieuze Grand Prix. "Kan poëzie maken van alledaagse gebeurtenissen" ★★★★ VPRO Cinema "Een warme omhelzing waaruit je niet meer wil loskomen" ★★★★★ De Morgen "Beeldschoon, liefdevol en teder" ★★★★ NRC "Door licht, kleur en geluid schetst Kapadia de melancholie van eenzaamheid in een stad met miljoenen mensen." - de Filmkrant</p>
<p>Te zien tot 28 september 2025. Net uit het filmtheater.</p>
<p>drama/India, Nederland/Malayalam, Hindi</p>]]></description>
      <guid>https://picl.nl/films/all-we-imagine-as-light</guid>
      <pubDate>Sun, 24 Aug 2025 10:01:00 +0000</pubDate>
    </item>
    <item>
      <title><![CDATA[Perla]]></title>
      <description><![CDATA[<p>Wenen, jaren ‘80. De begaafde kunstenares Perla is het communistische Tjecho-Slowakije onvlucht om in het vrije, kapitalistische Oostenrijk haar geluk te beproeven. Maar daar achterhaalt het verleden haar als haar ex-man haar opbelt. Ze besluit terug te keren naar het land dat ze ooit ontvluchtte: een geladen reis waarin heden en verleden steeds meer door elkaar beginnen te lopen.</p>
<p><img src='https://storage.googleapis.com/picl-prod-cms-assets/still_193472_a3d4360ec3/still_193472_a3d4360ec3.jpg'/></p>
<p>Perla heeft in Wenen met haar dochter Julia en nieuwe partner Josef een fijn nieuw leven opgebouwd, ver weg van haar zware jeugd in het communistische Tsjecho-Slowakije. Maar het verleden laat zich niet zomaar vergeten. Dat wordt pijnlijk duidelijk wanneer haar ex-man Andrej, Julia’s vader, haar opbelt met slecht nieuws: hij heeft niet lang meer te leven. Perla besluit hem samen met Julia op te zoeken in het gesloten land. Een gevaarlijke reis waarmee ze veel op het spel zet. Perla, de tweede film van Slowaaks-Oostenrijkse regisseur Alexandra Makarová, verweeft een klassiek Koude Oorlog-verhaal over onderdrukking in een totalitair regime met een indringend psychologisch portret van een complexe vrouw vol tegenstrijdigheden. "Prachtige camerawerk" ★★★ NRC "Een gestileerde blik op een vervlogen tijd, waarin spiegelingen en halve deuren Perla’s innerlijke tweestrijd verbeelden" - de Filmkrant</p>
<p>Te zien tot 19 oktober 2025. Nu ook te zien in het filmtheater.</p>
<p>drama/Oostenrijk, Slowakije/Duits, Slowaaks, Russisch</p>]]></description>
      <guid>https://picl.nl/films/perla</guid>
      <pubDate>Sun, 24 Aug 2025 10:01:01 +0000</pubDate>
    </item>
    <item>
      <title><![CDATA[Mond]]></title>
      <description><![CDATA[<p>Ex-martial-artsvechter Sarah vertrekt naar Jordanië om daar drie rijkeluiszussen weerbaarheidslessen te geven geven. Maar waarom eigenlijk? De zussen lijken hier helemaal geen zin in te hebben. Zij slijten liever hun dagen met het kijken van soaps, en het valt Sarah op dat de zusjes nooit buiten komen. Wat verbergt deze familie?</p>
<p><img src='https://storage.googleapis.com/picl-prod-cms-assets/still_188946_fde9d919b3/still_188946_fde9d919b3.jpg'/></p>
<p>Na een niet al te succesvolle carrière in de martial arts lijkt Sarah’s leven in de wachtstand te staan. Tot een buitenkans zich aandient: een steenrijke Jordaanse familie zoekt een sportcoach voor drie tienerzussen in Amman. Luxe verblijf, een chauffeur, een goed salaris: Sarah hoeft niet lang na te denken. Eenmaal in Amman blijkt dat de drie zussen geen enkele interesse hebben in haar trainingen. Liever houden ze zich bezig met make-up en soapseries. Naar buiten gaan ze nooit, wifi is er niet, en hun onderwijs gebeurt binnenshuis. Ook Sarah’s leven met privéchauffeur en vijfsterrenhotel begint beklemmend te voelen. Waarom zit iedereen hier eigenlijk opgesloten? Na Sonne (2022) keert Kurdwin Ayub terug met het tweede deel van haar Sonne - Mond - Sterne-trilogie. In Mond verweeft de Oostenrijks-Koerdische regisseur kritiek op patriarchale structuren met beklemmende thrillerelementen. Met steun van producent Ulrich Seidl schetst Ayub een beklemmend portret van vrouwen die gevangen zitten tussen luxe en onderdrukking. "Verrassend hoe een vrouwelijke profvechter zich staande moet houden in het patriarchale Jordanië" ★★★ de Volkskrant "Een onheilspellend verhaal" ★★★ Trouw "Stilistisch verzorgd en thematisch interessant" ★★★ Cinemagazine</p>
<p>Te zien tot 19 oktober 2025. Nu ook te zien in het filmtheater.</p>
<p>drama/Oostenrijk/Engels, Duits</p>]]></description>
      <guid>https://picl.nl/films/mond</guid>
      <pubDate>Sun, 24 Aug 2025 10:01:01 +0000</pubDate>
    </item>
    <item>
      <title><![CDATA[Black Dog]]></title>
      <description><![CDATA[<p>Aan de vooravond van de Olympische Spelen in Beijing willen de Chinese autoriteiten dat de straten er onberispelijk uitzien – en dus moeten ook de zwerfhonden verdwijnen. De zwijgzame Lang gaat werken voor de lokale hondenpatrouille. Tijdens zijn werk ontmoet hij een zwarte zwerfhond waarmee hij een onverwachte vriendschap sluit.</p>
<p><img src='https://storage.googleapis.com/picl-prod-cms-assets/still_189852_31af44b76d/still_189852_31af44b76d.jpg'/></p>
<p>Na zijn vrijlating uit de gevangenis in 2008 keert de getroebleerde Lang terug naar zijn afgelegen geboorteplaats aan de rand van de Gobiwoestijn. Zelfs hier, in deze verre uithoek van China, is de razendsnelle economische groei van China sterk voelbaar. Met de Olympische Spelen in aantocht willen de autoriteiten ook dit gebied toonbaar maken, dus moeten de zwerfhonden verdwijnen. Lang wordt aangesteld als hondenvanger en raakt gefascineerd door Xin, een zwarte zwerfhond die hem diep raakt. De twee sluiten een bijzondere vriendschap, en samen trekken ze door verlaten straten en eindeloze vlaktes. Deze visueel verbluffende mix van western en film noir verweeft drama en thriller tot een subtiele, maar indringende reflectie op de huidige Chinese samenleving. De film ging in première op het Filmfestival van Cannes, waar zowel regisseur Guan Hu als de hond Xin in de prijzen vielen. "Even bijtend als vermakelijk" ★★★★★ VPRO Cinema "Een gevoeliger honden-filmoptreden zul je dit jaar niet vinden" ★★★★ de Volkskrant "Surrealistisch mooie Chinese western" ★★★★ NRC "Alleen het openingsshot is al een bioscoopbezoek waard" - de Filmkrant "Chinese parel om te koesteren" ★★★★ FilmTotaal "Knappe visuele stijl" ★★★★ InDeBioscoop "Een prachtige film" ★★★★1/2 Cinemagazine</p>
<p>Te zien tot 21 september 2025. Net uit het filmtheater.</p>
<p>drama/China/Mandarijn</p>]]></description>
      <guid>https://picl.nl/films/black-dog</guid>
      <pubDate>Sun, 24 Aug 2025 10:01:01 +0000</pubDate>
    </item>
    <item>
      <title><![CDATA[Flat Girls]]></title>
      <description><![CDATA[<p>Na de ongekende publiekshit How To Make Millions Before Grandma Dies komen de producenten met een nieuwe film. In het bruisende Bangkok volgen we vriendinnen Jane en Ann die in dezelfde flat wonen. Wanneer Tong bij hen in de flat komt wonen, wordt hun band op de proef gesteld. Flat Girls is een universeel verhaal over ontluikende liefdes, queer zijn, vriendschap, dromen en ongelijkheid.</p>
<p><img src='https://storage.googleapis.com/picl-prod-cms-assets/Flat_Girls_st_2_jpg_sd_low_7202d90352/Flat_Girls_st_2_jpg_sd_low_7202d90352.jpg'/></p>
<p>Wie politieagent wordt in Thailand, krijgt automatisch een appartement aangeboden voor het hele gezin in de lokale ‘politieflats’. In dit blok groeien Jane en Ann samen op, gescheiden door verdiepingen, maar ook door hun status. Als dochter van een niet altijd integere sergeant groeit Jane op met alle gemakken, terwijl haar hartsvriendin Ann de verantwoordelijkheid draagt voor haar gezin nadat haar vader overleed. Wanneer de jonge politieagent Tong bij hen in de flat komt wonen, verandert de dynamiek tussen Jane en Ann. Ontluikende liefde, jaloezie, verwoeste toekomstdromen en hun verschil in sociale status brengen barsten in hun onafscheidelijke band. Flat Girls toont hoe geld en status doorsijpelen in alle lagen van de Thaise samenleving, maar laat ook de openheid zien van het land, waarin queer zijn steeds meer tot de norm behoort. Van de producenten van de Thaise filmhit How To Make Millions Before Grandma Dies. "De bitterzoete net-niet-romance is óók een kritiek op de Thaise klassenmaatschappij" ★★★ de Volkskrant "Delicaat" ★★★ NRC “Een ontroerend inkijkje in vriendschap, liefde en vervlogen dromen” - De Filmrecensent "Coming-of-age-verhaal dat een impressie geeft van universeel herkenbare onzekerheden op de weg naar volwassenheid" - de Filmkrant</p>
<p>Te zien tot 9 november 2025. Nu ook te zien in het filmtheater.</p>
<p>drama/Thailand/Thai</p>]]></description>
      <guid>https://picl.nl/films/flat-girls</guid>
      <pubDate>Sun, 24 Aug 2025 10:01:01 +0000</pubDate>
    </item>
    <item>
      <title><![CDATA[Lesvia]]></title>
      <description><![CDATA[<p>Het Griekse eiland Lesbos, waar het woord 'lesbisch' zijn oorsprong vond, is ook de plek waar 40 jaar geleden lesbiennes heen kwamen op zoek naar liefde, vrijheid en een hechte gemeenschap. De meeslepende documentaire Lesvia brengt de lesbische identiteit in beeld - van de eerste vrouwen die Lesbos als toevluchtsoord kozen tot de botsingen met traditionele dorpsgemeenschappen.</p>
<p><img src='https://storage.googleapis.com/picl-prod-cms-assets/LESVIA_copy_74d5351a40/LESVIA_copy_74d5351a40.png'/></p>
<p>Filmmaker Tzeli Hadjidimitriou – zelf lesbisch en afkomstig uit het dorp Eressos – vertelt met Lesvia het persoonlijke en politieke verhaal van Eressos waar sinds de jaren 70 lesbiennes naar toe trekken in de hoop op vrijheid en verbondenheid. Hoewel de komst van de nieuwe gemeenschap tot spanningen leed met de lokale bevolking, schetst Hadjidimitriou met archiefbeelden, dagboekfragmenten en getuigenissen hoe een conservatief vissersdorp veranderde in een internationaal symbool van vrijheid en trots. Van samenleven op het strand tot de oprichting van vrouwenhotels en lesbische cafés: Lesvia laat zien hoe activisme, liefde en gemeenschap bestaande normen uitdagen. Een portret van verzet en verandering, waarin een vergeten hoofdstuk van queer geschiedenis tot leven komt. Een film over thuiskomen, ruimte innemen en de blijvende impact van solidariteit. Nu exclusief online op Picl zien, als onderdeel van Queer Summer. Let op: deze film is enkel Engels ondertiteld. "It poses the right questions, including the issue of how an LGBT+ community needs to stand and face (and primarily tell) its history. And it does that admirably well." - Film Is A Fine Affair</p>
<p>Te zien tot 28 september 2025. Net uit het filmtheater.</p>
<p>documentaire/Griekenland/Grieks, Engels, Frans, Italiaans</p>]]></description>
      <guid>https://picl.nl/films/lesvia</guid>
      <pubDate>Sun, 24 Aug 2025 10:01:02 +0000</pubDate>
    </item>
    <item>
      <title><![CDATA[Young Hearts]]></title>
      <description><![CDATA[<p>Niets is zo overweldigend als een allereerste verliefheid; de eerste keer dat je maag zich vult met vlinders. Dit pure en magische gevoel weet de Vlaamse regisseur Anthony Schatteman op een hartverwarmende manier vast te leggen in Young Hearts, over de 14-jarige Elias die stapelverliefd wordt op zijn nieuwe buurjongen Alexander.</p>
<p><img src='https://storage.googleapis.com/picl-prod-cms-assets/still_186895_0cb51b0768/still_186895_0cb51b0768.jpg'/></p>
<p>Elias woont samen met zijn ouders in een rustig stadje op het Vlaamse platteland. Zijn leven is overzichtelijk en vertrouwd: een groep goede vrienden, een vriendinnetje – een doodnormale tienerwereld. Totdat er in het huis tegenover hem nieuwe buren uit Brussel komen wonen, met onder andere leeftijdsgenoot Alexander. Vanaf het eerste moment voelt Elias een intense aantrekkingskracht, en tot zijn opluchting blijkt dit gevoel wederzijds. Wat begint als een vriendschap, groeit al snel uit tot iets veel diepers en intiemers. Elias ontdekt voor het eerst in zijn leven wat het betekent om verliefd te zijn. Young Hearts is de debuutfilm van de Vlaamse regisseur Anthony Schatteman. Het scenario schreef hij samen met Lukas Dhont, die in 2022 met Close een vergelijkbaar verhaal vertelde. De jonge hoofdrolspelers Lou Goossens en Marius De Saeger stelen de show met hun hartverwarmende vertolkingen van Elias en Alexander. “Een lichte, vrolijke film” ★★★ de Volkskrant “Hartverwarmend” ★★★ VPRO Cinema “Vlaams pareltje” ★★★★ Cinemagazine “Ontegenzeggelijk troostrijk” ★★★1/2 FilmTotaal “Sterk spel van de jonge hoofdrolspelers” – de Filmkrant</p>
<p>Te zien tot 9 september 2025. Net uit het filmtheater.</p>
<p>drama/België, Nederland/Nederlands, Vlaams</p>]]></description>
      <guid>https://picl.nl/films/young-hearts</guid>
      <pubDate>Sun, 24 Aug 2025 10:01:02 +0000</pubDate>
    </item>
    <item>
      <title><![CDATA[Queer]]></title>
      <description><![CDATA[<p>Dit keer geen James Bond voor Daniel Craig; in dit rauwe, romantische drama speelt hij een heel andere rol. Als Amerikaanse expat in het Mexico van de jaren vijftig slijt hij zijn dagen in de kroeg, steeds op zoek naar genegenheid. De komst van een jonge student laat hem helemaal opleven. Na Challengers is Queer de nieuwste film van Luca Guadagnino. Een verhaal over (onbeantwoorde) liefde, verlangen en menselijke vertwijfeling.</p>
<p><img src='https://storage.googleapis.com/picl-prod-cms-assets/Queer_st_5_jpg_sd_low_d54a3bd52e/Queer_st_5_jpg_sd_low_d54a3bd52e.jpg'/></p>
<p>Journalist en schrijver William Lee (Daniel Craig) slijt zijn dagen in Mexico-Stad in de jaren vijftig. Er is daar een levendige Amerikaanse gemeenschap, maar hij is veel op zichzelf. Met de komst van Eugene Allerton (Drew Starkey) bloeit William helemaal op. Hij is in de ban van de ongrijpbare jongeman en dolgelukkig als Eugene instemt met hem mee op reis te gaan door Zuid Amerika. Tijdens deze reis lijken ze één te worden. Maar het leven laat zich niet sturen. Regisseur Luca Guadagnino (Call Me by Your Name, Challengers) verkent in Queer opnieuw noties van mannelijkheid, intimiteit en vriendschap en doet dat op oogverblindende wijze. Hij baseert zich op de gelijknamige, nooit voltooide novelle van William S. Burroughs. Queer ging in première op het Filmfestival van Venetië en werd genomineerd voor een Golden Globe voor Beste Acteur. "Daniel Craig overtuigt" ★★★★ de Volkskrant "Guadagnino leeft zich uit in bravourefilmen" ★★★★ NRC "Verrast op ieder front" ★★★★1/2 FilmTotaal "Portret van menselijke vertwijfeling, verpakt in een ongrijpbare romance" - de Filmkrant</p>
<p>Te zien tot 27 september 2025. Net uit het filmtheater.</p>
<p>drama/VS, Italië/Engels</p>]]></description>
      <guid>https://picl.nl/films/queer-2024</guid>
      <pubDate>Sun, 24 Aug 2025 10:01:02 +0000</pubDate>
    </item>
    <item>
      <title><![CDATA[Crossing Istanbul]]></title>
      <description><![CDATA[<p>Op zoek naar haar vermiste nichtje Tekla reist de gepensioneerde Georgische lerares Lia naar Istanbul. Daar kruist haar pad met Evrim, een jonge advocate en bevlogen transactivist. Wat begint als een zoektocht naar antwoorden, ontvouwt zich tot een hoopvolle roadtrip vol onverwachte ontmoetingen. Crossing Istanbul is de nieuwe film van Levan Akin, die doorbrak met And Then We Danced, en nu opnieuw op Picl te zien als onderdeel van onze</p>
<p><img src='https://storage.googleapis.com/picl-prod-cms-assets/still_180061_43032e14ac/still_180061_43032e14ac.jpg'/></p>
<p>In haar zoektocht naar Tekla krijgt Lia een tip uit onverwachte hoek. Haar buurjongen, een wat stuurloze tiener, weet haar te vertellen dat Tekla zich schuilhoudt in Istanbul, hij heeft zelfs een adres. Samen vertrekken ze richting de Turkse metropool, waar ze al gauw Evrim ontmoeten, een pas afgestudeerde advocate die zich als transactivist sterk maakt voor de rechten van transgender sekswerkers. Ondanks hun onderlinge verschillen en botsende idealen bundelen ze hun krachten en starten ze samen de zoektocht naar Tekla. De Zweeds-Georgische regisseur Levan Akin (And Then We Danced) vertelt met Crossing Istanbul niet alleen een empathisch verhaal over hoe twee mensen met ideologische verschillen langzaam nader tot elkaar komen, hij brengt tegelijkertijd een ode aan de rijke diversiteit van Istanbul. De film beleefde zijn wereldpremière op de Berlinale en werd er bekroond met de Teddy Jury Award. “Boeiende roadtrip die oproept tot tolerantie” ★★★★ Trouw “Met een melancholische en toch hoopvolle ondertoon” ★★★ de Volkskrant “Prachtig portret van de stad” ★★★★ FilmTotaal “Viering van de vrijheid die heerst in de krochten van de chaotische grootstad” - de Filmkrant “Terrific Istanbul-set culture-clash drama” ★★★★ The Guardian</p>
<p>Te zien tot 9 september 2025. Net uit het filmtheater.</p>
<p>drama/Zweden, Denemarken, Frankrijk, Turkije, Georgië/Georgisch, Turks</p>]]></description>
      <guid>https://picl.nl/films/crossing-istanbul</guid>
      <pubDate>Sun, 24 Aug 2025 10:01:02 +0000</pubDate>
    </item>
    <item>
      <title><![CDATA[All Shall Be Well]]></title>
      <description><![CDATA[<p>In dit ontroerende drama uit Hong Kong volgen we zestiger Angie. Na het verlies van haar partner ontdekt ze dat de band met haar schoonfamilie niet zo warm is als ze dacht. En omdat er niks op papier staat, dreigt Angie het dak boven haar hoofd te verliezen. Tegelijkertijd voert de film ons mee in de dilemma’s van alle betrokkenen. Het maakt van All Shall Be Well een diepmenselijk portret, met alle genuanceerdheid van het echte leven. De film is nu opnieuw op Picl te zien als onderdeel van onze</p>
<p><img src='https://storage.googleapis.com/picl-prod-cms-assets/still_184790_ce64409bfa/still_184790_ce64409bfa.jpg'/></p>
<p>Angie en Pat zijn een 60-jarig stel dat geniet van hun leven vol familie en vrienden in Hong Kong. Ze wonen al meer dan dertig jaar samen in het appartement van Pat en de twee vrouwen zijn geliefd door hun omgeving. Maar wanneer Pat plotseling overlijdt, wordt al snel duidelijk dat de warme band die Angie met Pats familie heeft, niet zo onvoorwaardelijk is als zij dacht. Voor Angie begint, in een periode van rouw, een strijd waarin ze vecht voor waardigheid, acceptatie en het behoud van het huis dat ze met haar geliefde deelde.All Shall Be Well is een genuanceerd portret over liefde, verlies en veerkracht en illustreert op delicate wijze dat, onder druk, tolerantie kan wankelen. De film won de Teddy Award op de Berlinale. Eerder ging die prijs onder andere naar Una mujer fantástica.“Introvert rouwdrama” ★★★ de Volkskrant“Sympathiek, zachtmoedig en gedetailleerd uiteenzet” ★★★ VPRO Cinema“Fijnzinnige en belangrijke film” ★★★★ FilmTotaal“Het hele verhaal en de boodschap zitten stilletjes verpakt in het fenomenale slotakkoord.” ★★★★ Cinemagazine“Ingetogen maar hartverscheurend drama over liefde, verlies en de problemen waarmee mensen kampen die niet passen in de strakke kaders van een conventionele samenleving.” – de Filmkrant</p>
<p>Te zien tot 9 september 2025. Net uit het filmtheater.</p>
<p>drama/Hong Kong/Cantonees</p>]]></description>
      <guid>https://picl.nl/films/all-shall-be-well</guid>
      <pubDate>Sun, 24 Aug 2025 10:01:03 +0000</pubDate>
    </item>
    <item>
      <title><![CDATA[Baby]]></title>
      <description><![CDATA[<p>In de straten van miljoenenstad São Paulo kan het er ruig aan toe gaan. Toch vindt deze tweede speelfilm van Braziliaan Marcelo Caetano (Corpo Elétrico, 2017) er ook tederheid, op de meeste onverwachte plekken. Een hoopvolle blik op de zoektocht van een jonge man naar familie en houvast én een ode aan de stad en de mensen die er proberen te overleven.</p>
<p><img src='https://storage.googleapis.com/picl-prod-cms-assets/still_189709_67e08aa897/still_189709_67e08aa897.jpg'/></p>
<p>Wanneer de achttienjarige Wellington (Baby) wordt vrijgelaten uit het jeugddetentiecentrum heeft hij niets of niemand om op terug te vallen, behalve de straten van São Paolo. Zijn ouders zijn vertrokken zonder hun nieuwe adres achter te laten, en Baby heeft geen middelen om zelf een nieuw leven op te bouwen. Tijdens een enerverende nacht ontmoet hij Ronaldo, een veertiger, die hem leert zelfstandig te worden. Geleidelijk verandert hun relatie in een passionele haat-liefdeverhouding. "Erg ontroerend" ★★★★ Trouw " Laat pijnlijke realiteit zien, maar ook de liefdevolle omgang binnen de queer gemeenschap in São Paulo." ★★★ VPRO Cinema</p>
<p>Te zien tot 21 september 2025. Nu ook te zien in het filmtheater.</p>
<p>drama, lhtbiq+/Brazilië/Portugees</p>]]></description>
      <guid>https://picl.nl/films/baby</guid>
      <pubDate>Sun, 24 Aug 2025 10:01:03 +0000</pubDate>
    </item>
    <item>
      <title><![CDATA[Drowning Dry]]></title>
      <description><![CDATA[<p>Twee zussen, hun partners en kinderen brengen een dag door aan een idyllisch meer. Het lijkt een ontspannen samenzijn, maar hoe lang kunnen ze nog wegkijken van de scheuren in hun relaties? In zijn tweede speelfilm, Drowning Dry, ontrafelt de Litouwse regisseur Laurynas Bareiša met messcherpe precisie een tragedie die onder de oppervlakte sluimert.</p>
<p><img src='https://storage.googleapis.com/picl-prod-cms-assets/Drowning_Dry_st_3_jpg_sd_low_898868503e/Drowning_Dry_st_3_jpg_sd_low_898868503e.jpg'/></p>
<p>De zussen Ernesta en Juste zijn allebei begin dertig en hebben een hechte band. Dit geldt niet voor hun echtgenoten, die elkaars tegenpolen zijn. Lukas is een gedreven MMA-vechter, en Tomas is een ambitieuze zakenman die zijn succes graag etaleert. Wanneer Ernesta en Lukas voorstellen om het ouderlijk vakantiehuis te verkopen om een nieuw huis te kunnen kopen, botst dat meteen op Tomas’ verzet. Zijn vernederende opmerkingen zet de boel op scherp, en al snel lopen de spanningen hoog op. Drowning Dry toont hoe kleine scheurtjes in familiebanden langzaam uitgroeien tot diepe, onherstelbare breuken. Regisseur Laurynas Bareiša brengt deze tragedie op een originele, caleidoscopische manier in beeld, door het verhaal vanuit meerdere perspectieven te vertellen. "Smeekt om na afloop meteen opnieuw te worden gezien" ★★★★ de Volkskrant "Als kijker moet je een beetje puzzelen, maar uiteindelijk vallen alle puzzelstukjes op hun plaats" ★★★★ NRC "Een intrigerende ‘slice of life’" ★★★ VPRO Cinema "Intrigerende vertelstructuur" - de Filmkrant</p>
<p>Te zien tot 5 oktober 2025. Nu ook te zien in het filmtheater.</p>
<p>drama/Litouwen/Litouws</p>]]></description>
      <guid>https://picl.nl/films/drowning-dry</guid>
      <pubDate>Sun, 24 Aug 2025 10:01:04 +0000</pubDate>
    </item>
    <item>
      <title><![CDATA[Good One]]></title>
      <description><![CDATA[<p>Tiener Sam gaat een weekend backpacken met haar vader Chris en zijn beste vriend Matt. Oorspronkelijk zou er nog een leeftijdsgenootje meegaan, maar uiteindelijk is ze het enige jonkie in het gezelschap. Wat volgt is een weekend vol stil ongemak, spanningen onder het oppervlak en onderlinge misverstanden — raak vastgelegd in het subtiele speelfilmdebuut van regisseur India Donaldson.</p>
<p><img src='https://storage.googleapis.com/picl-prod-cms-assets/still_190279_d8bb92ebd4/still_190279_d8bb92ebd4.jpg'/></p>
<p>Het liefst gaat de 17-jarige Sam met haar vrienden op pad, maar om haar vader niet teleur te stellen stemt ze in met een driedaagse wandeltocht door het Catskillgebergte in New York. Vader Chris’ beste vriend Matt gaat ook mee. Het zou een stuk makkelijker zijn geweest als Matts zoon ook was meegegaan, maar door de scheiding van zijn ouders wil hij niets meer met zijn vader te maken hebben en haakte hij af. Ongemakkelijk voor Sam, die nu opgezadeld zit met twee veel oudere mannen. De sfeer is aanvankelijk ontspannen, tot een schijnbaar onschuldig grapje alles op scherp zet. In haar zelfgeschreven speelfilmdebuut Good One legt regisseur India Donaldson de focus op alles wat juist níét wordt uitgesproken. Op verfijnde en gelaagde wijze maakt ze voelbaar wat onder de oppervlakte broeit — een effect dat des te sterker binnenkomt dankzij de indrukwekkende vertolking van Lilly Collias als Sam. "Nieuwkomer Collias is fantastisch" ★★★★ VPRO Cinema "Een puntgave film" ★★★★ de Volkskrant "Verbluffend gelaagde film" ★★★★ Trouw "Scherp verhaal waarin geen minuut wordt verspild" ★★★★ InDeBioscoop "Indringend ingetogen" - de Filmkrant</p>
<p>Te zien tot 14 september 2025. Net uit het filmtheater.</p>
<p>drama/VS/Engels</p>]]></description>
      <guid>https://picl.nl/films/good-one</guid>
      <pubDate>Sun, 24 Aug 2025 10:01:04 +0000</pubDate>
    </item>
    <item>
      <title><![CDATA[Hemelsleutel]]></title>
      <description><![CDATA[<p>Regisseur Digna Sinke maakt een documentaire over Lea, een fotografe die de energietransitie in het Amsterdamse havengebied moet vastleggen en de politieke belangen moet doorgronden. Wat begint als een zakelijke klus, roept een stroom aan persoonlijke herinneringen op. Langzaam vervagen de grenzen tussen Digna’s eigen verleden en Lea’s verhaal.</p>
<p><img src='https://storage.googleapis.com/picl-prod-cms-assets/still_193689_0882f5be1a/still_193689_0882f5be1a.jpg'/></p>
<p>Wat doe je met wat in je leven verkeerd liep? En hoe goed ken je eigenlijk de mensen die je liefhebt? In Hemelsleutel vervagen tijdens het maakproces van een film de lijnen tussen filmmaker en personage steeds meer. Maar terwijl de grens tussen Sinke en Lea vervaagt, verandert ook de film van een fictieverhaal in een indringende documentaire. Een persoonlijke reflectie op verlies, ouder worden en onze relaties met de mensen om ons heen. Digna Sinke heeft sinds het begin van de jaren ‘70 een indrukwekkende carrière opgebouwd, waarin ze talloze films regisseerde en produceerde. Hemelsleutel is haar nieuwste werk: een poëtische vertelling over vasthouden, loslaten en de wonderlijkheid van het leven. "Schuwt grote vragen niet" ★★★★ NRC "Een complex docudrama over een innerlijke zoektocht" ★★★ Trouw "Een hybride en gelaagde film" - de Filmkrant</p>
<p>Te zien tot 19 oktober 2025. Nu ook te zien in het filmtheater.</p>
<p>docu-fictie/Nederland/Nederlands</p>]]></description>
      <guid>https://picl.nl/films/hemelsleutel</guid>
      <pubDate>Sun, 24 Aug 2025 10:01:04 +0000</pubDate>
    </item>
    <item>
      <title><![CDATA[Tardes de Soledad]]></title>
      <description><![CDATA[<p>Stierenvechten: is het heroïek, of pure horror? In deze meeslepende en controversiële documentaire van regisseur Albert Serra wordt de mythische wereld van het stierenvechten in al haar schoonheid én gruwel ontrafeld. Een traditie die al eeuwen meegaat, maar door tegenstanders wordt bestempeld als puur barbaars en systematisch geweld tegen dieren.</p>
<p><img src='https://storage.googleapis.com/picl-prod-cms-assets/Tardes_de_Soledad_st_3_jpg_sd_low_01458e5541/Tardes_de_Soledad_st_3_jpg_sd_low_01458e5541.jpg'/></p>
<p>Centraal in Tardes de Soledad staat Andrés Roca Rey, een Peruviaanse stierenvechter die in de arena wordt gevierd als een levende legende. Met dodelijke precisie en stijl heeft hij in zijn carrière een ontzagwekkend aantal oren en staarten afgesneden: het bloederige bewijs van de overwinning van de matador. Regisseur Serra volgt hem van dichtbij: van de stille, bijna heilige voorbereidingen tot het dodelijke gevecht in de ring. Het resultaat is hypnotiserend, bruut en visueel overdonderend. Maar wees gewaarschuwd: Tardes de Soledad laat niets aan de verbeelding over. Waar de één een dodelijke dans van moed en meesterschap ziet, ziet de ander niets minder dan het genadeloos afslachten van een weerloos dier. Serra dwingt je niet tot een oordeel, maar ontwijken is geen optie. "Ronduit intrigerend" ★★★★ Trouw "Bloedig, gruwelijk, beeldschoon portret" ★★★★ NRC "Subliem" - de Filmkrant</p>
<p>Te zien tot 28 september 2025. Nu ook te zien in het filmtheater.</p>
<p>documentaire/Spanje/Spaans</p>]]></description>
      <guid>https://picl.nl/films/tardes-de-soledad</guid>
      <pubDate>Sun, 24 Aug 2025 10:01:04 +0000</pubDate>
    </item>
    <item>
      <title><![CDATA[My Sunshine]]></title>
      <description><![CDATA[<p>De Japanse regisseur Hiroshi Okuyama wist al vroeg dat hij ooit een film over kunstschaatsen wilde maken. Als jonge kunstschaatser bracht hij uren door op de ijsbaan, waar één gevoel hem altijd is bijgebleven: terwijl hij zijn solofiguren oefende, keek hij met lichte afgunst naar de jongens die samen ijshockey speelden – een veel socialere sport. Dat ongemak vormt de kern van de tedere coming-of-age film My Sunshine.</p>
<p><img src='https://storage.googleapis.com/picl-prod-cms-assets/still_189184_03e9d9ff41/still_189184_03e9d9ff41.jpg'/></p>
<p>Takuya, een verlegen jongen die stottert, zit op ijshockey maar vindt er weinig plezier in. Tijdens een training raakt hij gefascineerd door Sakura, een kunstschaatsster die op dat moment ook aan het trainen is. Geïnspireerd door haar sierlijke bewegingen begint hij ook te oefenen met kunstschaatsen en al gauw verruilt hij zijn ijshockeyschaatsen voor kunstschaatsen. Sakura’s coach, Arakawa, ziet potentie in hem en stelt voor dat hij en Sakura een schaatspaar vormen. Terwijl ze samen trainen, groeit niet alleen zijn vaardigheid, maar ook zijn gevoelens voor haar. Hoewel My Sunshine om sport draait, is het geen typische sportfilm over een jonge atleet die na zware tegenslagen uiteindelijk tot bloei komt. In plaats daarvan vertelt de film op ingetogen en harmonieuze wijze over prille, onzekere liefde en het verlangen naar acceptatie. "Vloeiende takes en baadt alles in zacht licht" ★★★★ NRC "Aandoenlijk naturel Japans coming-of-agedrama" ★★★★ FilmTotaal "Lief coming-of-agedrama" ★★★ de Volkskrant</p>
<p>Te zien tot 12 oktober 2025. Net uit het filmtheater.</p>
<p>drama/Japan/Japans</p>]]></description>
      <guid>https://picl.nl/films/my-sunshine</guid>
      <pubDate>Sun, 24 Aug 2025 10:01:05 +0000</pubDate>
    </item>
    <item>
      <title><![CDATA[Hard Truths]]></title>
      <description><![CDATA[<p>Na wat uitstapjes naar verschillende historische drama’s keert de Britse regisseur Mike Leigh terug naar het genre waar hij beroemd mee werd: kitchen sink-realisme. Zonder oordelen of gemakkelijke verklaringen, schetst Leigh in Hard Truths een portret van een vrouw die zowel met haar omgeving als met zichzelf in conflict is.</p>
<p><img src='https://storage.googleapis.com/picl-prod-cms-assets/still_187803_70516582af/still_187803_70516582af.jpg'/></p>
<p>Pansy, een Londense huisvrouw, is een bijzonder moeilijke vrouw. Ze is constant boos en scheldt iedereen de huid vol. Haar man Curtley, haar zoon Moses, de caissière in de supermarkt: allemaal krijgen ze de volle laag. De enige die enigszins met haar overweg kan is haar zus Chantelle. Chantelle is Pansy’s tegenpool: vriendelijk, harmonieus en respectvol. Met de allerbeste intenties nodigt Chantelle de familie uit voor een etentje op Moederdag. Ook Pansy is van de partij. Gaat dit wel goed? Marianne Jean-Baptiste steelt de show in Hard Truths met haar briljante vertolking van de complexe Patsy. Jean-Baptiste en Mike Leigh zijn geen vreemden van elkaar: dertig jaar eerder vertolkte ze de hoofdrol in zijn internationale doorbraak, het meesterwerk Secrets & Lies (1996). “Sterk acteerwerk van Marianne Jean-Baptiste, die zich met hart en ziel in haar onsympathieke rol stort” ★★★★ de Volkskrant ★★★★ Trouw “Levert weer een parel op” ★★★★1/2 Cinemagazine “Een mooie blik op de eeuwige strijd tussen pessimisme en optimisme” ★★★1/2 FilmTotaal “Een empathisch en fenomenaal geacteerd portret van een gewone Brit in de knel.” – de Filmkrant “A Mike Leigh classic of day-to-day disillusionment and courage” ★★★★ Guardian</p>
<p>Te zien tot 28 september 2025. Net uit het filmtheater.</p>
<p>drama, komedie/Verenigd Koninkrijk, Spanje/Engels</p>]]></description>
      <guid>https://picl.nl/films/hard-truths-2024</guid>
      <pubDate>Sun, 24 Aug 2025 10:01:05 +0000</pubDate>
    </item>
    <item>
      <title><![CDATA[Mary and Max]]></title>
      <description><![CDATA[<p>Met zijn kenmerkende kleikarakters en herkenbare, menselijke verhalen is de Australische regisseur Adam Elliot een meester in stop-motion animatie. Vorig jaar veroverde hij opnieuw de harten met het bitterzoete en veelbekroonde</p>
<p><img src='https://storage.googleapis.com/picl-prod-cms-assets/still_190571_e869a20154/still_190571_e869a20154.jpg'/></p>
<p>De achtjarige Mary Dinkle woont in een buitenwijk van Melbourne en is een buitenbeentje in elke zin van het woord. Thuis wordt ze door haar ouders genegeerd en op school is ze het mikpunt van pesterijen. Uit pure eenzaamheid besluit ze op een dag een Amerikaans telefoonboek open te slaan en willekeurig een naam te kiezen om een brief naartoe te sturen. Die brief komt terecht bij Max Horovitz: een 44-jarige, zwaarlijvige Joodse man uit New York met autisme, die zelf ook worstelt met het gevoel nergens bij te horen. Het is het begin van een decennialange briefwisseling, die uitgroeit tot een bijzondere vriendschap tussen twee zielsverwanten die elkaar onvoorwaardelijk accepteren. De stemmen van Toni Collette (Mary) en Philip Seymour Hoffman (Max) brengen de kleipersonages overtuigend tot leven. Mary and Max opende het Sundance Film Festival in 2009 en werd overladen met prijzen. Adam Elliot won eerder een Oscar voor zijn korte film Harvie Krumpet (2003) en kreeg in 2024 een Oscarnominatie voor Memoir of a Snail. "Meesterlijke stop-motionfilm" ★★★★★ NRC "Een ontroerende menselijke ode aan de vriendschap" ★★★★ VPRO Cinema "Prachtige kleianimatie over penvriendschap tussen twee dolende zielen" - Het Parool</p>
<p>Te zien tot 21 september 2025. Nu ook te zien in het filmtheater.</p>
<p>animatie, drama/Australië/Engels</p>]]></description>
      <guid>https://picl.nl/films/mary-and-max</guid>
      <pubDate>Sun, 24 Aug 2025 10:01:05 +0000</pubDate>
    </item>
    <item>
      <title><![CDATA[Averroès & Rosa Parks]]></title>
      <description><![CDATA[<p>Na het warme Sur l’Adamant, bekroond met de Gouden Beer in Berlijn, keert documentairemaker Nicolas Philibert terug naar de Parijse psychiatrie. Averroès & Rosa Parks vormt het tweede deel van een drieluik waarin hij de menselijke kant van geestelijke gezondheidszorg onderzoekt. Wederom zonder commentaarstem of opsmuk, maar met veel aandacht en geduld, kijkt hij naar mensen die vaak over het hoofd worden gezien.</p>
<p><img src='https://storage.googleapis.com/picl-prod-cms-assets/still_195023_23b9bc713e/still_195023_23b9bc713e.jpg'/></p>
<p>De titel verwijst naar twee afdelingen van het Esquirol-ziekenhuis in Parijs. Hier volgen we zowel patiënten als zorgverleners, in een systeem dat onder druk staat. Nieuwe opnames, gesprekken op de gang, artsen die het uiterste geven met weinig middelen: Philibert toont het met zijn kenmerkende precisie. Veel gezichten kennen we al uit Sur l’Adamant, waardoor het voelt alsof we opnieuw binnentreden in een wereld die we al voorzichtig hebben leren kennen. De kracht van Averroès & Rosa Parks zit in het alledaagse. In de stiltes, de twijfel, de kwetsbaarheid van mensen én van het systeem waarin ze functioneren. Zoals altijd doet Philibert dit zonder oordeel, met veel tederheid en respect voor ieder individu. Averroès & Rosa Parks is het tweede deel van een drieluik, waartoe ook Sur l’Adamant en La machine à écrire behoren. Bekijk het volledige Philibert-programma. "Philibert verstaat de kunst om je als kijker aanwezig te voelen." ★★★ Trouw "Intrigerend" ★★★ de Volkskrant "Belangrijk dat Philibert deze vaak verrassend inspirerende mensen de aandacht schenkt die ze verdienen" ★★★★ Cinemagazine</p>
<p>Te zien tot 14 december 2025. Nu ook te zien in het filmtheater.</p>
<p>documentaire/Frankrijk/Frans, Engels, Duits</p>]]></description>
      <guid>https://picl.nl/films/averroes-and-rosa-parks</guid>
      <pubDate>Sun, 24 Aug 2025 10:01:05 +0000</pubDate>
    </item>
    <item>
      <title><![CDATA[La machine à écrire]]></title>
      <description><![CDATA[<p>In de afsluitende film van zijn drieluik brengt documentairemaker Nicolas Philibert ons opnieuw naar de Adamant, een bijzondere psychiatrische zorginstelling op een boot in de Seine, waar (ex-)psychiatrische patiënten worden opgevangen. In La machine à écrire volgt hij voormalig psychiatrisch patiënt Patrice, die inmiddels zelfstandig woont, maar nog bijna dagelijks terugkeert naar de Adamant.</p>
<p><img src='https://storage.googleapis.com/picl-prod-cms-assets/still_195017_ab722c46de/still_195017_ab722c46de.jpg'/></p>
<p>Op de Adamant schrijft Patrice zijn gedichten, om die thuis op zijn geliefde typemachine over te typen. Wanneer die stuk gaat, voelt dat als een groot verlies. Adamant-arts Linda De Zitter, klinisch psycholoog en echtgenote van Philibert, regelt dat twee klussers de typemachine komen repareren. Dit soort praktische steun helpt Patrice en anderen hun zelfvertrouwen terug te vinden. Met veel empathie en zonder oordeel laat Philibert opnieuw zien hoe kwetsbaarheid en veerkracht hand in hand gaan binnen een zorgsysteem dat vaak tekortschiet. La machine à écrire is het derde deel van een drieluik, waartoe ook Sur l’Adamant en Averroès & Rosa Parks behoren. Samen vormen ze een ontroerend portret van patiënten en zorgverleners in de psychiatrie, waar menselijkheid en echt contact centraal staan. Bekijk het volledige Philibert-programma. "Mooi wordt de impact geïllustreerd van een kapotte schrijfmachine of een haperende cd-speler op het dagelijks leven van de patiënten. En hoe een helpende hand en vooral oprechte aandacht een wereld van verschil kunnen betekenen." ★★★ NRC</p>
<p>Te zien tot 14 december 2025. Nu ook te zien in het filmtheater.</p>
<p>documentaire/Frankrijk/Frans</p>]]></description>
      <guid>https://picl.nl/films/la-machine-a-ecrire</guid>
      <pubDate>Sun, 24 Aug 2025 10:01:06 +0000</pubDate>
    </item>
    <item>
      <title><![CDATA[Sur l'Adamant]]></title>
      <description><![CDATA[<p>Een psychiatrische instelling, midden op de Seine: dat klinkt als fictie, maar is het niet. In deze intieme documentaire neemt meester-observator Nicolas Philibert de kijker mee aan boord van de Adamant, een drijvend dagcentrum in hartje Parijs, waar mensen met psychische kwetsbaarheden worden opgevangen. Met zijn kenmerkende aandacht en empathie laat Philibert zien wat er gebeurt wanneer je écht luistert. De film werd vorig jaar bekroond met de Gouden Beer en is nu opnieuw op Picl te zien als onderdeel van</p>
<p><img src='https://storage.googleapis.com/picl-prod-cms-assets/Sur_l_Adamant_st_1_jpg_sd_low_938f41e928/Sur_l_Adamant_st_1_jpg_sd_low_938f41e928.jpg'/></p>
<p>De Adamant is geen standaard zorginstelling. Patiënten worden hier niet gereduceerd tot diagnoses, maar worden benaderd als volwaardige mensen met verhalen, humor, angsten en verlangens. We zien ze tekenen, muziek maken, discussiëren over films of gewoon praten over hun dag. De camera van Philibert observeert zonder te oordelen, en nodigt de kijker uit hetzelfde te doen. Het gebeurt zelden dat een documentaire wordt bekroond met de Gouden Beer op het filmfestival van Berlijn, maar Sur l’Adamant wist die eer wél te behalen. Een ontroerde Philibert zei bij het in ontvangst nemen van de prijs dat hij had geprobeerd “het hardnekkige, vaak discriminerende beeld dat we hebben van ‘gekke’ mensen om te draaien.” Sur l’Adamant is het eerste deel van een drieluik, waartoe ook Averroès & Rosa Parks en La machine à écrire behoren. Bekijk het volledige Philibert-programma. "Zachtaardig portret" ★★★★ Trouw "Geïnteresseerd in individuen, op een aanstekelijk open en zachtaardige manier." ★★★★ de Volkskrant "Breekt je hart" ★★★★ Cinemagazine</p>
<p>Te zien tot 16 november 2025. Net uit het filmtheater.</p>
<p>documentaire/Frankrijk/Frans</p>]]></description>
      <guid>https://picl.nl/films/sur-l-adamant</guid>
      <pubDate>Sun, 24 Aug 2025 10:01:07 +0000</pubDate>
    </item>
    <item>
      <title><![CDATA[Parthenope]]></title>
      <description><![CDATA[<p>Met La Grande Bellezza (2013) had de Italiaanse regisseur Paolo Sorrentino een megahit te pakken. Zijn ode aan Rome won talloze internationale prijzen, waaronder de Oscar voor Beste beste niet-Engelstalige film. Nu richt Sorrentino zijn blik op Napels, zijn geboortestad, en vangt hij haar schoonheid in schilderachtige beelden. We volgen het leven van een prachtig Napolitaans meisje uit een welgestelde familie. Na een zwoele zomer slaat het noodlot toe.</p>
<p><img src='https://storage.googleapis.com/picl-prod-cms-assets/still_188276_76b348b566/still_188276_76b348b566.jpg'/></p>
<p>Parthenope toont het leven van de vrouw die vernoemd werd naar de legendarische sirene die in de golf van Napels leefde. Ze is een betoverende verschijning vanaf haar geboorte in 1950 tot in het heden. De film laat Parthenope’s gepassioneerde liefde voor de vrijheid zien, haar stad Napels en al haar verschillende gezichten, en voor de mannen in haar leven. Terwijl die mannen opgaan in hun verlangens, zoekt Parthenope naar haar eigen geluk. Waar ligt haar toekomst? Napels was ooit Parthenope, een Griekse nederzetting vernoemd naar de sirene die zichzelf verdronk omdat haar liederen Odysseus niet konden verleiden. Parthenope is Sorrentino's eerste film met een vrouwelijk hoofdpersonage. De film ging in première op het Filmfestival van Cannes als onderdeel van de Gouden Palmcompetitie. "Sorrentino voert je moeiteloos mee in haar levensverhaal" ★★★★1/2 FilmTotaal "De plaatjes zijn prachtig, net als actrice Della Porta" ★★★ VPRO Cinema "Blijft net lang genoeg na smeulen" ★★★ Cinemagazine</p>
<p>Te zien tot 21 september 2025. Net uit het filmtheater.</p>
<p>drama/Italië/Italiaans</p>]]></description>
      <guid>https://picl.nl/films/parthenope</guid>
      <pubDate>Sun, 24 Aug 2025 10:01:07 +0000</pubDate>
    </item>
    <item>
      <title><![CDATA[Maria]]></title>
      <description><![CDATA[<p>De Chileense regisseur Pablo Larraín is gefascineerd door iconische, maar getroebleerde vrouwen die bezweken onder hun gigantische roem. Na biopics over Jackie Kennedy (Jackie, met Natalie Portman) en Princess Diana (Spencer, met Kristen Stewart) richt hij zich nu op de legendarische sopraan Maria Callas, met een indrukwekkende Angelina Jolie in de hoofdrol.</p>
<p><img src='https://storage.googleapis.com/picl-prod-cms-assets/still_185775_f90921b7f5/still_185775_f90921b7f5.jpg'/></p>
<p>Parijs, jaren ’70. We volgen operalegende Maria Callas in de laatste dagen van haar leven, ver weg van de spotlights. De wereldster heeft zich teruggetrokken uit de schijnwerpers, gekweld door herinneringen aan haar jeugd, de ondraaglijke last van haar roem en de angst haar stem, haar essentie, te verliezen. Tussen bedienden, vrienden en echo’s van haar eigen muziek raakt ze langzaam steeds verder van zichzelf verwijderd. Maria is het sluitstuk van Pablo Larraíns ‘Iconic 20th-Century Women Trilogy’. De adembenemende beelden van Parijs en het statige appartement van Callas, vastgelegd in Larraíns kenmerkende stijl, leverden de film een Oscarnominatie op voor Beste Camerawerk. “Een waardige afsluiter van Larraíns Great Women-trilogie” ★★★★ VPRO Cinema “Angelina Jolie's Callas commands the screen as a great diva in decline” ★★★★ The Guardian “Aan het eind, mits je er gevoelig voor bent, doet de film pijn” - de Filmkrant</p>
<p>Te zien tot 21 september 2025. Net uit het filmtheater.</p>
<p>drama/Italië, Duitsland, VS/Engels, Grieks</p>]]></description>
      <guid>https://picl.nl/films/maria-2024</guid>
      <pubDate>Sun, 24 Aug 2025 10:01:07 +0000</pubDate>
    </item>
    <item>
      <title><![CDATA[The Session Man]]></title>
      <description><![CDATA[<p>Bij niet iedereen zal de naam Nicky Hopkins een belletje rinkelen, maar zijn pianospel hoor je overal, en je kent het beter dan je denkt. Als meesterlijke sessiepianist werkte hij mee aan meer dan 250 albums van ’s werelds grootste rockiconen. Zijn onmiskenbare pianoriffs maakten van nummers van onder andere The Beatles, The Rolling Stones en The Who onvergetelijke klassiekers.</p>
<p><img src='https://storage.googleapis.com/picl-prod-cms-assets/still_191588_57db02c12d/still_191588_57db02c12d.jpg'/></p>
<p>Revolution’ van The Beatles, ‘Sympathy For The Devil’ en ‘Angie’ van The Rolling Stones, ‘Jealous Guy’ van John Lennon en ‘You Are So Beautiful’ van Joe Cocker – een greep uit de nummers die Hopkins met zijn legendarische pianoriffs transformeerde van onopvallende tracks tot onvergetelijke iconen. Niet voor niets wordt Nicky Hopkins onder zijn collega’s als legende beschouwd. Deze documentaire onthult het indrukwekkende verhaal van zijn carrière, waarbij muziekiconen als Mick Jagger, Keith Richards, Bill Wyman, Dave Davies en Nils Lofgren aan het woord komen. ★★★ Cinemagazine "Ode aan de ideale studiomuzikant" - de Filmkrant</p>
<p>Te zien tot 28 september 2025. Nu ook te zien in het filmtheater.</p>
<p>documentaire, biografisch, muziek/Verenigd Koninkrijk/Engels</p>]]></description>
      <guid>https://picl.nl/films/the-session-man</guid>
      <pubDate>Sun, 24 Aug 2025 10:01:08 +0000</pubDate>
    </item>
    <item>
      <title><![CDATA[Vlam]]></title>
      <description><![CDATA[<p>Olivia (Sophie Lindner) en haar moeder (Thekla Reuten) hebben een weerbarstige band: intens, onvoorspelbaar, maar onafscheidelijk. Na een heftige confrontatie wordt Olivia uit huis geplaatst en belandt ze in de noodopvang.</p>
<p><img src='https://storage.googleapis.com/picl-prod-cms-assets/Vlam_st_1_jpg_sd_low_Photo_by_Boris_Suyderhoud_a531a1e555/Vlam_st_1_jpg_sd_low_Photo_by_Boris_Suyderhoud_a531a1e555.jpg'/></p>
<p>Daar stuit ze op andere jongeren die net als zij hun wonden met zich meedragen en gaandeweg doet deze nieuwe woonsituatie haar perspectief kantelen. Elke keer als ze naar huis gaat, ziet ze hoe haar moeder geen doorsnee ouder is, maar een grillige, destructieve invloed - een vriendin die je liever niet hebt. Olivia staat voor een onmogelijke keuze: zich laten opslokken of eindelijk losbreken. Vlam is het energieke debuut van Daphne Lucker, geschreven door Rosita Wolkers, over vriendschap, complexe familiebanden en durven loslaten. "Overtuigend spel van Reuten en Lindner" ★★★ VPRO Cinema "Mooi en eigenzinnig, hoe de dansscènes hun dromerige, expressieve weg banen in het rauwe realisme van de film." ★★★ de Volkskrant "Uitgekiend speelfilmdebuut" - de Filmkrant "Verrassend" ★★★ Trouw "De kleine sprankjes van humor zorgen ervoor dat het behoorlijk heftige verhaal geen ondraaglijke kijkervaring wordt" ★★★1/2 Cinemagazine</p>
<p>Te zien tot 21 september 2025. Nu ook te zien in het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/vlam</guid>
      <pubDate>Sun, 24 Aug 2025 10:01:08 +0000</pubDate>
    </item>
    <item>
      <title><![CDATA[The Promise]]></title>
      <description><![CDATA[<p>In 1949 droeg Nederland de soevereiniteit van Indonesië over, maar hield West-Papoea om geopolitieke en economische belangen buiten die deal. Wat volgde was een brute, vergeten strijd – een pijnlijk hoofdstuk uit de koloniale geschiedenis die met indrukwekkend gerestaureerd 35mm-archiefmateriaal indringend tot leven wordt gebracht in de documentaire The Promise.</p>
<p><img src='https://storage.googleapis.com/picl-prod-cms-assets/still_190295_6160de4c40/still_190295_6160de4c40.jpg'/></p>
<p>Indonesië nam geen genoegen met deze ‘halve’ onafhankelijkheid. Ze eisten zeggenschap over het volledige grondgebied van voormalig Nederlands-Indië op. Onder internationale druk ging Nederland in 1962 overstag: het gebied werd onder de naam West-Papoea officieel Indonesisch. Er was echter één voorwaarde: er moest een bindende volksraadpleging worden georganiseerd. Die kwam er in 1969, de Act of Free Choice, maar dit was een schijnvertoning. Onder dwang stemden Papoea’s ‘vrijwillig’ voor integratie in Indonesië. Sindsdien leven zij onder structurele onderdrukking, uitbuiting en geweld. In deze documentaire vol gerestaureerd archiefmateriaal laat Daan Velduizen de Papoea’s zelf aan het woord. Hun getuigenissen onthullen een pijnlijke geschiedenis van gebroken beloften, achterkamertjespolitiek en neokoloniaal kapitaal. En dit terwijl de wereld toekeek, en tot op de dag van vandaag blijft zwijgen. "Zorgvuldig opgebouwde documentaire vertelt weggemoffeld verhaal op meeslepende wijze" - Het Parool</p>
<p>Te zien tot 21 september 2025. Net uit het filmtheater.</p>
<p>documentaire/Nederland/Nederlands, Indonesisch</p>]]></description>
      <guid>https://picl.nl/films/the-promise</guid>
      <pubDate>Sun, 24 Aug 2025 10:01:08 +0000</pubDate>
    </item>
    <item>
      <title><![CDATA[Alpha]]></title>
      <description><![CDATA[<p>In de Zwitserse Alpen is weduwnaar Gijs op bezoek bij zijn zoon Rein. Het is een poging om hun relatie te lijmen, maar al snel komt er oud zeer naar boven. Tel daarbij op dat ze op een berg zitten en er een sneeuwstorm op komst is, en er ontstaat een spannend familiedrama. Leuk detail van Alpha: vader en zoon worden gespeeld door acteurs Gijs en Reinout Scholten van Aschat, in het echt ook vader en zoon.</p>
<p><img src='https://storage.googleapis.com/picl-prod-cms-assets/still_185991_23c42ca3c3/still_185991_23c42ca3c3.jpg'/></p>
<p>Na de dood van zijn moeder vertrekt Rein naar een klein dorp in de Alpen waar hij aan de slag gaat als snowboardleraar. Zijn rustige leven wordt verstoord wanneer zijn extraverte vader Gijs op bezoek komt en een dominante schaduw over zijn leven werpt. Terwijl de natuur om hen heen zich steeds uitdagender opstelt, escaleert ook hun persoonlijke conflict tot een overlevingsstrijd. Het licht autobiografische Alpha is van de Nederlandse regisseur Jan-Willem van Ewijk (Atlantica. en Pacifica.). Reinout Scholten van Aschat speelde eerder onder meer in Bijt (2024) en Zee van tijd (2022), waarin Gijs Scholten van Aschat ook te zien was. Je kunt hem bijv. ook kennen van Tirza (2010). "Fraai geschoten" ★★★★ VPRO Cinema "De onuitgesproken pijn is voelbaar in het hartverscheurende rouwdrama" ★★★★ de Volkskrant "Onder de gespannen vader-zoonrelatie sluimert iets liefdevols" ★★★★ Trouw "De kijker vergeet bijna dat Gijs en Reinout acteren" ★★★ Cinemagazine</p>
<p>Te zien tot 14 september 2025. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/alpha</guid>
      <pubDate>Sun, 24 Aug 2025 10:01:08 +0000</pubDate>
    </item>
    <item>
      <title><![CDATA[L'amour ouf]]></title>
      <description><![CDATA[<p>In het Frankrijk van de jaren 80 en 90 worden twee tieners hopeloos verliefd op elkaar, ondanks hun verschillende sociale achtergronden – zij uit de middenklasse, hij uit een arbeidersgezin. Wat volgt is een Shakespeareaanse liefdestragedie die zich over twee decennia ontvouwt. L’amour ouf is de tweede film van regisseur Gilles Lellouche: een Romeo en Julia-achtig verhaal met een indrukwekkende Franse sterrencast.</p>
<p><img src='https://storage.googleapis.com/picl-prod-cms-assets/L_amour_ouf_st_12_jpg_sd_high_938c5c6dad/L_amour_ouf_st_12_jpg_sd_high_938c5c6dad.jpg'/></p>
<p>De 17-jarige Clotaire (François Civil) en de 15-jarige Jackie (Adèle Exarchopoulos) ontmoeten elkaar in een Franse arbeiderswijk in een naamloos kuststadje. De rebelse Clotaire komt uit een chaotisch gezin met een laag inkomen, terwijl Jackie, opgevoed door een alleenstaande vader, van haar privéschool wordt gestuurd. Al vanaf hun eerste ontmoeting ontstaat een intense romance tussen de twee. Maar wanneer Clotaire zich dieper in de onderwereld verstrikt, belandt hij in de gevangenis. Na zijn vrijlating doet hij alles om zijn verloren liefde terug te winnen. Is er nog een kans voor hem? Gebaseerd op de roman ‘Jackie Loves Johnser OK?’ (1997) van de Ierse auteur Neville Thompson vertelt regisseur Gilles Lellouche een episch gangsterverhaal over liefde, strijd en verlossing, dat twee decennia omspant. Met een energieke visuele stijl, briljant acteerwerk en een krachtige, nostalgische soundtrack wist L’amour ouf mee te dingen naar een plek in de competitie van Cannes. "Benoît Poelvoorde steelt de show als criminele pater familias" ★★★ NRC "Gulzig en excessief misdaadmelodrama" ★★★★ De Morgen "Mooie en kleurrijke fotografie, zwierige camera, zwarte humor en aantrekkelijke hoofdrolspelers" ★★★ FilmTotaal "Groots en meeslepend dus [...] heel lekker" - de Filmkrant</p>
<p>Te zien tot 21 september 2025. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/l-amour-ouf</guid>
      <pubDate>Sun, 24 Aug 2025 10:01:09 +0000</pubDate>
    </item>
    <item>
      <title><![CDATA[Soft Leaves]]></title>
      <description><![CDATA[<p>De Japans-Belgische Miwako van Weyenberg zag haar gemengde culturele identiteit zelden terug op het grote scherm. Haar debuutfilm Soft Leaves fungeert daarom als een spiegel: geen autobiografie, maar een intiem verhaal over de identiteitscrisis van mensen met een gemengde culturele achtergrond. Soft Leaves vertelt het tedere coming-of-age verhaal van een meisje dat, nadat haar Belgische vader in coma raakt, herenigd wordt met haar Japanse moeder.</p>
<p><img src='https://storage.googleapis.com/picl-prod-cms-assets/still_188660_328ee8d97e/still_188660_328ee8d97e.jpg'/></p>
<p>De ouders van de elfjarige Yuna gingen uit elkaar toen ze nog klein was. Haar moeder vertrok terug naar Japan om een nieuw gezin te beginnen, terwijl Yuna bij haar vader in België achterbleef. Jaren later, wanneer haar vader na een ongeluk in coma raakt, keert haar moeder terug – dit keer met een halfzus die Yuna nauwelijks kent. Yuna worstelt met deze nieuwe situatie, maar zodra haar vader tekenen van herstel toont, moet ze haar emoties onder ogen zien en haar plek vinden in het verscheurde gezin. Soft Leaves is het speelfilmdebuut van Miwako van Weyenberg, na haar succesvolle korte film Summer Rain (2017). Met een ingetogen vertelstijl onderzoekt Soft Leaves op een genuanceerde manier de complexe dynamiek van familiebanden die gekenmerkt worden door een culturele én emotionele kloof. "Zomers, meanderend drama van weinig woorden en grote gevoelens" ★★★ Trouw "Huiselijk kleinood over familiebanden, op een ingetogen Japanse manier verteld" ★★★ VPRO Cinema "Soft Leaves is bijna fluisterende cinema, die, voor wie goed luistert, veel te zeggen heeft." - de Filmkrant</p>
<p>Te zien tot 21 september 2025. Nu ook te zien in het filmtheater.</p>
<p>drama/België/Nederlands, Japans</p>]]></description>
      <guid>https://picl.nl/films/soft-leaves</guid>
      <pubDate>Sun, 24 Aug 2025 10:01:09 +0000</pubDate>
    </item>
    <item>
      <title><![CDATA[The Jacket]]></title>
      <description><![CDATA[<p>De Vlaamse filmmaker Matthijs Poppe bracht tien jaar geleden een bezoek aan een Palestijns vluchtelingenkamp in het zuiden van Beiroet. Hier leerde hij Jamal Handawi kennen, wiens ouders tijdens de Nakba naar Libanon vluchtte. Zijn verhaal vormde de basis voor Poppes afstudeerproject Ours Is a Country of Words (2017), en nu is Jamal het centrale karakter in zijn eerste lange film: The Jacket.</p>
<p><img src='https://storage.googleapis.com/picl-prod-cms-assets/still_188993_7c5847baa5/still_188993_7c5847baa5.jpg'/></p>
<p>In Libanon werkt Jamal samen met vrienden aan een politiek theaterstuk over hun verbondenheid met Palestina en hun situatie als vluchtelingen. De hoofdrol in het stuk is weggelegd voor… een jas. Maar voor Jamal is deze jas meer dan zomaar een rekwisiet; het symboliseert de onderdrukking van het Palestijnse volk. Maar dan verdwijnt de jas, en begint hij een zoektocht die hem langs allerlei ontmoetingen leidt. De reis onthult op indringende wijze de sociale en economische scheuren in Beiroet, evenals de diepe pijn van historische ontwrichting. Op de dunne grens tussen fictie en documentaire toont het zachtmoedige The Jacket hoe Jamal omgaat met het heimwee naar het land dat zijn ouders voor zijn geboorte ontvluchtten. De zoektocht naar de jas vormt de basis van een knappe filmstructuur, die doet denken aan het werk van Abbas Kiarostami. "Poppe toont zijn filmische kwaliteiten met een prachtig zwevend shot langs huizen in Beiroet" ★★★ NRC "Bijzonder, pakkend, en gewoon erg de moeite waard" ★★★★ Cinemagazine "Krachtig en belangrijk werk" ★★★ FilmTotaal "Laat zonder grote politieke statements op een mooie manier veel zien" - de Filmkrant</p>
<p>Te zien tot 7 september 2025. Net uit het filmtheater.</p>
<p>docu-fictie/Nederland, België/Arabisch</p>]]></description>
      <guid>https://picl.nl/films/the-jacket</guid>
      <pubDate>Sun, 24 Aug 2025 10:01:10 +0000</pubDate>
    </item>
    <item>
      <title><![CDATA[Kyuka Before Summer's End]]></title>
      <description><![CDATA[<p>Vlak voor de kust van het Griekse vasteland, niet ver van Athene, ligt het eiland Poros. Hier vieren een alleenstaande vader en zijn puberende tweeling hun zomervakantie. Wanneer ze onverwacht de moeder van de tweeling ontmoeten, krijgt de vakantie een hele andere wending. Kuyka Before Summer’s End is een bitterzoete coming-of-age vol tedere momenten, zon en schurende humor.</p>
<p><img src='https://storage.googleapis.com/picl-prod-cms-assets/Kyuka_Before_Summer_s_End_st_1_jpg_sd_low_b0fa628065/Kyuka_Before_Summer_s_End_st_1_jpg_sd_low_b0fa628065.jpg'/></p>
<p>Zomer in Griekenland. Een gezin van drie – alleenstaande vader Babis en zijn puberende tweeling Konstantinos en Elsa – zeilen voor hun vakantie naar het eiland Poros. Het is een typische familievakantie, met zon, zee, barbecues, nieuwe vrienden, en af en toe verveling en de nodige irritaties. Wat Konstantinos en Elsa niet weten, is dat ze hun moeder, die hen na hun geboorte heeft verlaten, tegen het lijf zijn gelopen. Zij zijn zeer geïntrigeerd door deze excentrieke vrouw, maar bij Babis maakt de ontmoeting vooral oud zeer los. Kuyka Before Summer’s End is de debuutfilm van Kostis Charamountanis. De film is een ode aan de zomers die hij als kind zeilend doorbracht. “De montage is esthetisch verfijnd en gedurfd” ★★★ Cinemagazine “Juist de bitterzoete zomernostalgie waarin zijn film gedrenkt is, tintelt ver voorbij de aftiteling na” - de Filmkrant “Tintelt van de ideeën en experimenten” - Het Parool</p>
<p>Te zien tot 24 augustus 2025. .</p>
<p>drama/Griekenland/Grieks</p>]]></description>
      <guid>https://picl.nl/films/kyuka-before-summers-end</guid>
      <pubDate>Sun, 24 Aug 2025 10:01:10 +0000</pubDate>
    </item>
    <item>
      <title><![CDATA[Son Hasat]]></title>
      <description><![CDATA[<p>In Son Hasat, de vijfde speelfilm van regisseur Cemil Ağacıkoğlu, laat hij duidelijk zijn achtergrond als fotograaf spreken. Met oog voor detail en verstilde composities schetst hij het leven in een afgelegen dorp in het Turkse Anatolië, omringd door rietvelden. Daar raakt het echtpaar Ali en Aysel verstrikt in een strijd: onder druk van machtige bazen worden ze gedwongen hun oogst af te staan. Ali kiest voor verzet, maar tegen welke prijs?</p>
<p><img src='https://storage.googleapis.com/picl-prod-cms-assets/Son_Hasat_st_6_jpg_sd_low_196fe7028e/Son_Hasat_st_6_jpg_sd_low_196fe7028e.jpg'/></p>
<p>Het leven als rietsnijder is niet gemakkelijk. Ali wordt namelijk afgeperst door de criminele Yahya en zijn bende, die een deel van zijn opbrengst opeisen. Maar Ali weigert zich daarbij neer te leggen. Zijn verzet maakt hem alleen maar armer, wat de spanningen binnen zijn huwelijk met Aysel vergroot. Terwijl hij poging na poging onderneemt om de bende te slim af te zijn, heeft Aysel de strijd opgegeven en zich bij Yahya aangesloten. Alles verandert al een van Yahya’s handlangers om het leven komt… Cemil Ağacıkoğlu's vijfde speelfilm is een visueel indrukwekkend gefotografeerd portret van mensen die strijden voor minimale sociale rechtvaardigheid, maar geconfronteerd worden met brute onderdrukkers. Het landschap speelt een cruciale rol in Son Hasat: de ruige natuur en oneindige rietvelden spelen bijna een even belangrijke rol als de personages zelf. "Het landschap werkt als spiegel voor de innerlijke wereld van de personages" ★★★★ Trouw "Sterk opgebouwde, sfeervolle thriller" ★★★ VPRO Cinema "Adembenemende beelden" ★★★ NRC "Absoluut topproduct uit de Turkse cinema" ★★★★ Cinemagazine "Beeldschoon gefilmde, desolate vallei" - de Filmkrant</p>
<p>Te zien tot 7 september 2025. Net uit het filmtheater.</p>
<p>drama/Turkije/Turks</p>]]></description>
      <guid>https://picl.nl/films/son-hasat</guid>
      <pubDate>Sun, 24 Aug 2025 10:01:11 +0000</pubDate>
    </item>
    <item>
      <title><![CDATA[Babygirl]]></title>
      <description><![CDATA[<p>Na haar debuutfilm Instinct besloot Halina Reijn haar regietalent internationaal te beproeven, met groot succes. Op het afgelopen filmfestival van Venetië ging Babygirl in première, waar het door de pers werd ontvangen als dé sensatie van het festival. Met Nicole Kidman en Harris Dickinson in de hoofdrollen levert Reijn een onthutsende erotische thriller die, vanuit de female gaze, de geheime en donkere seksuele verlangens van haar hoofdpersonage verkent.</p>
<p><img src='https://storage.googleapis.com/picl-prod-cms-assets/still_185637_18e6cc2633/still_185637_18e6cc2633.jpg'/></p>
<p>Romy (Nicole Kidman) leidt een ogenschijnlijk perfect leven. Ze heeft een hoge positie in een succesvol megabedrijf, is getrouwd met een liefhebbende man (Antonio Banderas) en heeft twee leuke dochters. Maar onder de oppervlakte knaagt een gevoel van ongenoegen. Dan verschijnt de jonge stagiair Samuel (Harris Dickinson) op het toneel. Zijn brutaliteit en zelfverzekerdheid wakkeren een verborgen verlangen in haar aan. Bij hem vindt ze de vrijheid om haar verborgen fantasieën van seksuele onderwerping te verkennen. Langzaam durft ze de regie uit handen te geven, met grote gevolgen voor haar perfect opgebouwde leven. Babygirl is de tweede Engelstalig film van Halina Reijn (na Bodies Bodies Bodies). Ze liet zich inspireren door erotische thrillers van de jaren 90, zoals Basic Instinct en Fatal Attraction, maar vond dat deze films vrouwelijke seksualiteit vooral vanuit een mannelijk perspectief benaderden. In Babygirl kiest ze voor de female gaze, met een focus op zelfliefde en het omarmen van alle aspecten van jezelf, inclusief de donkere kanten. “Weet de ‘sweet spot’ te raken waar de kijker zich lichtelijk geprovoceerd en geprikkeld voelt, maar bovenal vakkundig vermaakt wordt” ★★★★ NRC “Fris en verrassend” ★★★★ VPRO Cinema “Halina Reijns reputatie als filmregisseur kan niet meer stuk” ★★★★ Trouw “Speels, zelfbewust en ongrijpbaar” – de Filmkrant “Een film die ongetwijfeld nog jaren in onze geheugens gegrift blijft” ★★★★1/2 Cinemagazine “Halina Reijn laat Nicole Kidman grenzen verleggen” ★★★1/2 FilmTotaal</p>
<p>Te zien tot 14 september 2025. Net uit het filmtheater.</p>
<p>thriller/VS/Engels</p>]]></description>
      <guid>https://picl.nl/films/babygirl</guid>
      <pubDate>Sun, 24 Aug 2025 10:01:11 +0000</pubDate>
    </item>
    <item>
      <title><![CDATA[Riefenstahl]]></title>
      <description><![CDATA[<p>De Duitse Leni Riefenstahl (1902-2003) begon haar carrière als zangeres en actrice, maar haar ware passie en talent lag bij film. In 1926 debuteerde ze met een stijl die zich onderscheidde door vernieuwende cameravoering en montage. Haar werk trok de aandacht van de nazi’s, en zonder aarzeling sloot ze zich bij hen aan. Wat dreef haar? In de documentaire Riefenstahl gaat regisseur Andres Veiel op zoek naar antwoorden.</p>
<p><img src='https://storage.googleapis.com/picl-prod-cms-assets/Riefenstahl_st_4_jpg_sd_low_Vincent_Productions_db6ddf4e8b/Riefenstahl_st_4_jpg_sd_low_Vincent_Productions_db6ddf4e8b.jpg'/></p>
<p>In 1935, in opdracht van nazi-propagandaminister Goebbels, maakte Leni Riefenstahl Triumph des Willens. Het was een propagandafilm in zijn puurste vorm: een verheerlijking van Hitler en zijn nazi-ideologie, vastgelegd tijdens de NSDAP-partijdag in Neurenberg. Na de oorlog ontkende Riefenstahl haar nauwe banden met het naziregime. Ze beweerde dat ze simpelweg de kans had gegrepen om haar carrière te lanceren en haar filmische visie te verwezenlijken. Maar hoe verklaart ze dan haar prominente positie binnen het Derde Rijk? Regisseur Andres Veiel gaat in Riefenstahl op zoek naar antwoorden aan de hand van haar persoonlijke archieven: ruim 700 dozen vol brieven, foto’s, films en andere documenten. Tegelijkertijd werpt hij vragen op over de rol van kunst in de politiek: wat zijn de ethische grenzen van cinema? “Voelt thematisch akelig actueel” ★★★★ VPRO Cinema “Uitvoerige documentaire” ★★★★ de Volkskrant “Riefenstahl laat het ware gezicht van ontkenning zien” ★★★★ FilmTotaal "Even fascinerend als ontluisterend" ★★★★ InDeBioscoop "Extraordinary deep-dive documentary" ★★★★★ The Guardian</p>
<p>Te zien tot 7 september 2025. Net uit het filmtheater.</p>
<p>documentaire/Duitsland/Duits, Engels, Frans</p>]]></description>
      <guid>https://picl.nl/films/riefenstahl</guid>
      <pubDate>Sun, 24 Aug 2025 10:01:11 +0000</pubDate>
    </item>
    <item>
      <title><![CDATA[Quisling – The Final Days]]></title>
      <description><![CDATA[<p>Vidkun Quisling – minister-president van Noorwegen in 1942-1945 – droomde van een carrière in het leger. Toen dat niet lukte, vond hij zijn roeping in het nazisme. Hij wilde dat Noorwegen zou worden overgenomen door Duitsland, omdat hij zich zo verbonden voelde met de nazi's. Quisling – The Final Days is een intens en intiem portret van de laatste maanden van zijn leven, tot aan zijn executie in 1945. De openhartige gevangenisuitwisselingen die Quisling had met een pastoor, vormden de basis voor de film.</p>
<p><img src='https://storage.googleapis.com/picl-prod-cms-assets/still_188432_31d77e5eaf/still_188432_31d77e5eaf.jpg'/></p>
<p>Vidkun Quisling was de minister-president van Noorwegen tijdens de bezetting. Quisling, openlijk bewonderaar van Hitler, vormde vanaf april 1940 een regering en collaboreerde met de Duitse bezetters. Hij was verantwoordelijk voor de kritiekloze opstelling van de Noorse regering tegenover de Nazi’s en haar daden. Zo stond hij toe dat duizenden Joden werden gedeporteerd naar werkkampen, waar ze omkwamen. Toch gaven zelfs zijn gezworen vijanden toe dat hij “een zeer complex mens” was. Toen de oorlog na vijf jaar eindigde, werd Quisling ter verantwoording geroepen. De allerlaatste woorden die hij uitsprak voor zijn executie door het vuurpeloton: “Ik ben onterecht veroordeeld en sterf onschuldig.” Quisling – The Final Days is mede gebaseerd op de dagboeken van Peder Olson, een pastoor die Quisling tijdens zijn laatste maanden in de gevangenis bijstond – een taak die hij met tegenzin accepteerde. “Boeiend inkijkje in het brein van een autocratisch leider” ★★★★ Trouw “Zorgvuldig opgebouwd drama gedragen door Eidsvold” – de Filmkrant “Indringende cinematografie” ★★★★ VPRO Cinema “Onder de bezielde regie van Erik Poppe zijn de acteurs op dreef” ★★★★ Cinemagazine "Indrukwekkend" ★★★★ InDeBioscoop</p>
<p>Te zien tot 31 augustus 2025. .</p>
<p>biografisch, drama, historisch/Noorwegen/Noors</p>]]></description>
      <guid>https://picl.nl/films/quisling-the-final-days</guid>
      <pubDate>Sun, 24 Aug 2025 10:01:12 +0000</pubDate>
    </item>
    <item>
      <title><![CDATA[The Other Way Around]]></title>
      <description><![CDATA[<p>Een scheiding vieren met een feest. Het klinkt als een absurd idee, maar niet voor Ale en Alex. Na bijna vijftien jaar samen te zijn geweest, besluiten ze om uit elkaar te gaan. Een groot feest moet hun nieuwe levensfase inluiden. Maar is dat wel een goed idee? The Other Way Around is een hartveroverend verhaal dat zich afspeelt in hartje Madrid. Met veel charme biedt de film een kijk op liefde in de 21e eeuw.</p>
<p><img src='https://storage.googleapis.com/picl-prod-cms-assets/still_187896_45f8fd2dd2/still_187896_45f8fd2dd2.jpg'/></p>
<p>De Spaanse Ale en Alex zijn al bijna vijftien jaar samen. Zij is filmmaker en hij speelt in veel van haar films de hoofdrol. Maar na vijftien jaar is de koek op en besluit het stel om uit elkaar te gaan. Hun break-up willen ze vieren met een groots feest in hun thuisstad Madrid. Net als een bruiloft, maar dan the other way around. Vrienden en familie zijn sceptisch, maar zelf zeggen ze volmondig achter de beslissing te staan. Wat iedereen zich afvraagt: is dat echt zo? Regisseur Jonás Trueba vond inspiratie voor The Other Way Around in een uitspraak van zijn vader, de filmregisseur Fernando Trueba (Chico & Rita, Belle Epoque), die in de film ook de vader speelt van filmmaker Ale. Trueba sr. was zelfs van mening dat een scheiding meer reden voor feest was dan een huwelijk. The Other Way Around won de prijs voor Beste Europese Film in Cannes. “Met prettige charme” ★★★ de Volkskrant “Ideeënfilm over liefdevol ontkoppelen” - de Filmkrant “Verfrissend alternatieve romcom” ★★★ VPRO Cinema “Low-key romantische komedie vol mooie ideeën over het leven en de liefde” - Cineville “Gewoon een lekkere film met een sterk script, zeer goede acteurs en heerlijke stadsgezichten van de prachtige stad Madrid” - Saar Magazine</p>
<p>Te zien tot 31 augustus 2025. .</p>
<p>drama, romantiek, komedie/Spanje, Frankrijk/Spaans, Engels</p>]]></description>
      <guid>https://picl.nl/films/the-other-way-around</guid>
      <pubDate>Sun, 24 Aug 2025 10:01:12 +0000</pubDate>
    </item>
    <item>
      <title><![CDATA[Architecton]]></title>
      <description><![CDATA[<p>Wat zegt onze architectuur over onze relatie met natuur en beschaving? En welke rol spelen steen en beton daarin? Bouwen we wel echt duurzaam? In dit visueel krachtige filmessay onderzoekt documentairemaker Victor Kossakovsky deze vragen. Architecton is het derde deel van zijn ‘A-trilogie’, na Aquarela (over water) en ¡Vivan las Antípodas! (over tegenpolen).</p>
<p><img src='https://storage.googleapis.com/picl-prod-cms-assets/Architecton_st_10_jpg_sd_low_dcea9f6d7d/Architecton_st_10_jpg_sd_low_dcea9f6d7d.jpeg'/></p>
<p>Op zoek naar antwoorden reist Kossakovsky langs de ruïnes van Baalbek in Libanon, door aardbevingsgebieden in Turkije en de verwoeste steden van Oekraïne. Centraal in zijn betoog staat de ‘magische cirkel’ – een landschapsproject van de visionaire Italiaanse architect Michele De Lucchi, bewust ontworpen als plek waar de mens buitengesloten blijft. Zijn motto: “We moeten oplossingen zoeken waar nog nooit iemand gekeken heeft.” Mete Architecton pleit Kossakovsky voor meer bescheidenheid tegenover de natuur en toont de fragiele balans tussen constructie en destructie, wat ons een nieuwe kijk biedt op een wereld die we vaak verkeerd begrijpen. Hij doet dat met hypnotiserende beelden, die worden onderschept met een betoverende soundtrack van Evgueni Galperine. “Erg knap hoe Kossakovsky een empathische blik op rotspuin schept” ★★★★ de Volkskrant “Visuele meditatie over creatie en vergankelijkheid” ★★★★ VPRO Cinema “Poetic study of humankind's bricks-and-mortar impact on the Earth” ★★★★ The Guardian “Laat het maar aan Victor Kossakovsky over om stenen te laten dansen" - de Filmkrant</p>
<p>Te zien tot 31 augustus 2025. .</p>
<p>documentaire/Duitsland, Frankrijk, VS/Italiaans, Engels</p>]]></description>
      <guid>https://picl.nl/films/architecton</guid>
      <pubDate>Sun, 24 Aug 2025 10:01:12 +0000</pubDate>
    </item>
    <item>
      <title><![CDATA[Gondola]]></title>
      <description><![CDATA[<p>Een romance verbeelden zonder dat er een woord gesproken wordt. Het klinkt als een onmogelijke opgave, maar regisseur Veit Helmer (Tuvalu, Absurdistan) slaagt er met Gondola in om met adembenemende beelden een meeslepend liefdesverhaal te creëren, tegen de achtergrond van de ruige Georgische bergen.</p>
<p><img src='https://storage.googleapis.com/picl-prod-cms-assets/still_189736_9bf33edd60/still_189736_9bf33edd60.jpg'/></p>
<p>De Georgische Iva heeft een nieuwe baan. Ze gaat aan de slag als conducteur bij een kabelbaan, die de Georgische bergen verbindt met een stadje in het dal. Ze wordt ingewerkt door Nino, die ze elk half uur ziet wanneer de cabines elkaar kruisen. Zo groeit een hechte vriendschap, die langzaam overgaat in subtiel flirten en uiteindelijk uitmondt in een stille liefde. Letterlijk stil, want in deze visueel verbluffende film wordt geen enkel woord gesproken. Veit Helmer is een meester in beeldend vertellen. Gondola is een eerbetoon aan de kracht van (film)beelden en de kunst van het acteren. Dankzij het betoverende spel van de twee hoofdrolspelers voelen we elke nuance in hun ontluikende liefde en worden wij zelf óók verliefd op dit stel. ”Dat je geen woorden nodig hebt om een goed verhaal te vertellen bewijst Veit Helmer ook weer” ★★★★ Filmtotaal “Voelbaar en aanstekelijk” - de Filmkrant ”Origineel en zacht liefdesverhaal” ★★★ Cinemagazine</p>
<p>Te zien tot 31 augustus 2025. .</p>
<p>komedie, drama, romantiek/Duitsland/Geen dialoog</p>]]></description>
      <guid>https://picl.nl/films/gondola</guid>
      <pubDate>Sun, 24 Aug 2025 10:01:13 +0000</pubDate>
    </item>
    <item>
      <title><![CDATA[Vermiglio]]></title>
      <description><![CDATA[<p>Hoog in de Italiaanse Alpen ligt het dorpje Vermiglio. De Tweede Wereldoorlog speelt zich ergens ver weg af, maar werpt ook hier een schaduw over het leven. De komst van een buitenstaander zorgt voor nogal wat opschudding in de kleine gemeenschap. Vermiglio werd op het Filmfestival van Venetië bekroond met de Zilveren Leeuw, de grote juryprijs.</p>
<p><img src='https://storage.googleapis.com/picl-prod-cms-assets/still_185785_e74313b158/still_185785_e74313b158.jpg'/></p>
<p>Het is 1944. De komst van Pietro, een gedeserteerde Siciliaanse soldaat, verstoort de dynamiek van het anders zo rustige dorp, en vooral die binnen het gezin van de onderwijzer. Lucia, de oudste van het gezin, voelt zich zeer tot de vreemdeling aangetrokken. In vier seizoenen zien we hoe de dikke laag sneeuw smelt, de liefde opbloeit en de vrede zich over Italië verspreidt. Maar terwijl de rest van de wereld langzaam loskomt uit de tragedie, krijgt het gezin haar eigen tragedie te verduren. Regisseur Maura Delpero putte voor Vermiglio uit haar eigen familiegeschiedenis, en modelleerde de dorpsonderwijzer losjes naar haar grootvader. Vermiglio is, in haar woorden, een verhaal over ouders en kinderen, leven en dood, grote hoogten, muren van sneeuw en de geur van warme melk op een ijskoude ochtend. En altijd die berg die de bewoners elk elke dag aan herinnert hoe nietig ze zijn. “Verbluffend, ontzagwekkend fraai gefotografeerd drama” ★★★★ de Volkskrant “Een verpletterende momentopname van de Italiaanse geschiedenis” ★★★★ NRC “Betoverend mooi historisch drama” ★★★★ VPRO Cinema “Vangt de sfeer van het dorpsleven in heldere, contrastrijke beelden” – de Filmkrant “Vermiglio is exquisite” ★★★★★ The Guardian</p>
<p>Te zien tot 14 september 2025. Net uit het filmtheater.</p>
<p>drama/Italië/Italiaans</p>]]></description>
      <guid>https://picl.nl/films/vermiglio-2024</guid>
      <pubDate>Sun, 24 Aug 2025 10:01:13 +0000</pubDate>
    </item>
    <item>
      <title><![CDATA[Diamant brut]]></title>
      <description><![CDATA[<p>Aan de Franse Côte d'Azur droomt de 19-jarige Liane van een bestaan als influencer. Daarvoor probeert ze aan de hoogst mogelijke schoonheidsidealen te voldoen. Wanneer ze de kans krijgt om aan een reality-tv programma mee te doen, lijkt haar droom binnen handbereik. En ze zal die koste wat kost verwezenlijken. Diamant brut is een sterk coming-of-agedrama dat de huidige hypervrouwelijke schoonheidsidealen onder de loep legt, en ingaat op de worsteling van jonge vrouwen met social media.</p>
<p><img src='https://storage.googleapis.com/picl-prod-cms-assets/still_186016_e5b77c5488/still_186016_e5b77c5488.jpg'/></p>
<p>Plateauzolen, hotpants, blonde haarextensies, geverfde wenkbrauwen en opgespoten lippen. Zo leren we de zelfverzekerde en vurige 19-jarige Liane kennen, die samen met haar moeder en zusje in de Zuid-Franse badplaats Fréjus woont. Liane is geobsedeerd door haar uiterlijk en wil niets liever dan beroemd worden. Een leven leiden als Kim Kardashian, dat lijkt haar wel wat. Reality-tv zou een springplank tot het realiseren van die droom kunnen zijn. Als ze hoort dat er deelnemers worden gezocht voor het programma Miracle Island in Miami, lijkt haar droom opeens werkelijkheid te worden. Diamant brut is het speelfilmdebuut van de Franse filmmaker Agathe Riedinger, die in 2018 ook al de korte film J'attends Jupiter over het onderwerp maakte. Ook voor hoofdrolspeler Malou Khebizi is de film een debuut. Zij had hiervoor nog nooit geacteerd. “Hard, maar eerlijk gefilmd portret” ★★★★ VPRO Cinema “Uitstekende prestatie van Malou Khebizi” ★★★ Cinemagazine “Knap, complex coming-of-agedrama” ★★★★ de Volkskrant “Laat een andere kant van reality-tv zien” - Het Parool</p>
<p>Te zien tot 31 augustus 2025. .</p>
<p>drama/Frankrijk/Frans</p>]]></description>
      <guid>https://picl.nl/films/diamant-brut</guid>
      <pubDate>Sun, 24 Aug 2025 10:01:14 +0000</pubDate>
    </item>
    <item>
      <title><![CDATA[Djakarta 1946]]></title>
      <description><![CDATA[<p>In 1952 verscheen de roman 'Jalan Tak Ada Ujung' ('A Road with no End') van de Indonesische auteur Mochtar Lubis – een verhaal over verzet, verlangen en de offers die vrijheid vraagt. Regisseur Mouly Surya brengt dit historische verhaal naar het witte doek als Djakarta 1946: een meeslepend oorlogsdrama vol spanning, romantiek en morele dilemma’s.</p>
<p><img src='https://storage.googleapis.com/picl-prod-cms-assets/still_189382_145e3764bf/still_189382_145e3764bf.jpg'/></p>
<p>Jakarta, 1946. De oorlog is voorbij en de Japanners zijn weg, maar de Nederlanders willen hun koloniale macht gewoon hervatten. De Indonesische roep om onafhankelijkheid groeit – en met die spanning ook het verzet. De getraumatiseerde ex-strijder Isa bedenkt met zijn vriend Hazil een gewaagd plan: een aanslag op een bioscoop vol koloniale machthebbers, met Van Mook als hoofdprijs. Maar het wordt pas echt gevaarlijk als Hazil een affaire begint met Isa’s vrouw. Djakarta 1946 vertelt geen verhaal van groots patriottisme of geweld, maar richt zich op de kleine, persoonlijke verzetsdaden, en hoe die verweven zijn met het persoonlijke leven van de hoofdpersonen. Het resultaat is een menselijke en genuanceerde kijk op het Indonesië van toen. “Waardevolle toevoeging aan een nog veel te kleine verzameling films die ons doen nadenken over het verleden” ★★★ NRC “Gaandeweg doet Djakarta 1946 denken aan Tarantino’s Inglourious Basterds (2009)” - de Filmkrant “Ongewone en opwindende oorlogsthriller” ★★★1/2 FilmTotaal "Laat zien dat verdeeldheid onze grootste vijand is" - Het Parool “Gelaagd beeld van Indonesisch verzet” - Historisch Nieuwsblad</p>
<p>Te zien tot 5 oktober 2025. Net uit het filmtheater.</p>
<p>drama/Indonesië, Singapore, Nederland, Frankrijk, Noorwegen, Filipijnen, Cambodia/Bahasa, Nederlands, Engels</p>]]></description>
      <guid>https://picl.nl/films/djakarta-1946</guid>
      <pubDate>Sun, 24 Aug 2025 10:01:14 +0000</pubDate>
    </item>
    <item>
      <title><![CDATA[Home Game]]></title>
      <description><![CDATA[<p>In 1993 ontvluchtte de familie van filmmaker Lidija Zelovic het door oorlog verscheurde Sarajevo. Vanaf dat moment had Zelovic steevast haar camera binnen handbereik. Daarmee legt ze – met scherpe observaties en een goed gevoel voor zelfspot – de complexe realiteit van het migrantenbestaan bloot. Want wat betekent ‘thuis’ nog, als je het hebt moeten achterlaten?</p>
<p><img src='https://storage.googleapis.com/picl-prod-cms-assets/still_188698_de4914337a/still_188698_de4914337a.jpg'/></p>
<p>Discussies over politiek en voetbal met haar ouders en broer, intieme opnamen van haar opgroeiende zoon, vakanties in Bosnië — ruim dertig jaar lang bouwde Lidija Zelovic aan een indrukwekkend persoonlijk archief. Maar achter de alledaagse familiekiekjes ontvouwt zich via haar voice-over een veel groter verhaal. Ze trekt een scherpe parallel tussen het snel polariserende politieke klimaat in Nederland en de ontwrichting van haar geboorteland Joegoslavië, waar haatzaaien en uitsluiting uiteindelijk tot oorlog leidden. Home Game is niet alleen een grappig, confronterend en eerlijk inkijkje in het leven van Lidija Zelovic, maar ook een scherp filmessay dat als spiegel fungeert voor het huidige politieke klimaat in Nederland en veel andere landen in de wereld. “Een fel, persoonlijk pamflet” ★★★ de Volkskrant “Lidija Zelovic tekent een scherp portret van politieke verharding in Nederland” - de Filmkrant “Indringend portret” - Het Parool “Persoonlijk en politiek dagboek” - Cinemagazine</p>
<p>Te zien tot 24 augustus 2025. .</p>
<p>documentaire/Nederland/Nederlands, Servisch, Kroatisch</p>]]></description>
      <guid>https://picl.nl/films/home-game</guid>
      <pubDate>Sun, 24 Aug 2025 10:01:14 +0000</pubDate>
    </item>
    <item>
      <title><![CDATA[Le Grand Bain]]></title>
      <description><![CDATA[<p>In deze ontroerende Franse bioscoophit vertelt regisseur Gilles Lellouche het verhaal van een groep mannen van middelbare leeftijd die, ondanks alle scepsis van hun omgeving, vol overgave trainen voor een synchroonzwemwedstrijd. Le Grand Bain groeide in 2018 uit tot één van de grootste Franse bioscoophits en werd bekroond met tien (!) César-nominaties, waaronder die voor Beste Film. Om je voor te bereiden op Lellouches nieuwe film L'amour ouf, vanaf 8 mei in de filmtheaters, is Le Grand Bain opnieuw op Picl te zien.</p>
<p><img src='https://storage.googleapis.com/picl-prod-cms-assets/le_grand_bain_film_ed7db769e5/le_grand_bain_film_ed7db769e5.jpg'/></p>
<p>In het gemeentelijk zwembad traint een bont gezelschap mannen van middelbare leeftijd voor een ongewone droom: synchroonzwemmen. Onder leiding van voormalig zwemkampioene Delphine groeien de mannen uit tot een hecht team. Wat begint als een uitlaatklep, mondt uit tot een serieuze ambitie: uitkomen voor Frankrijk op het WK synchroonzwemmen. Tegen alle verwachtingen in vinden ze samen vriendschap, veerkracht en nieuwe levenslust. Met veel humor, oprechte menselijkheid en een ijzersterke Franse sterrencast schetst Gilles Lellouche in dit op waargebeurde feiten gebaseerde verhaal een warm en herkenbaar portret van het leven in al zijn onverwachte wendingen. “In zijn beste momenten onweerstaanbaar” ★★★ VPRO Cinema "Een sympathieke, visueel en muzikaal levendige Grande Finale" ★★★ Cinemagazine "Brengt energie in een klassiek underdogverhaal” ★★★ InDeBioscoop "Heerlijke feelgoodfilm, waarin je jezelf even helemaal kunt verliezen” ★★★ FilmTotaal</p>
<p>Te zien tot 24 augustus 2025. .</p>
<p>drama, komedie/Frankrijk/Frans</p>]]></description>
      <guid>https://picl.nl/films/le-grand-bain</guid>
      <pubDate>Sun, 24 Aug 2025 10:01:15 +0000</pubDate>
    </item>
    <item>
      <title><![CDATA[Flow]]></title>
      <description><![CDATA[<p>Het is ongelofelijk knap: in de gehele film wordt geen woord gesproken, maar ontroeren doet Flow zonder twijfel. In deze animatiefilm van supertalent Gints Zilbalodis volgen we een jonge kat die, samen met haar lotgenoten, op zoek gaat naar droog land op een ondergelopen aarde. Een spannende en ademende odyssee, die de Oscar won voor Beste Animatiefilm.</p>
<p><img src='https://storage.googleapis.com/picl-prod-cms-assets/still_182263_b0c4bb2231/still_182263_b0c4bb2231.jpg'/></p>
<p>De mensen zijn verdwenen, maar dat lijkt de kat niet te deren. Het huis met het lekkere bed staat er nog en de rivier zit vol vis. Tot het water ineens begint te stijgen en ontzettend snel ook. Ternauwernood weet de kat zich te redden dankzij een passerend zeilbootje. Een capibara, een hond, een maki en een vogel sluiten zich aan. Samen vormen ze een onwaarschijnlijk gezelschap dat moet leren overleven in deze nieuwe wereld. Flow is pas de tweede film van de Letse filmmaker Gints Zilbalodis, maar nu al wordt hij de waardige opvolger van Hayao Miyazaki (Spirited Away, The Boy and the Heron) genoemd. In Flow creëert Zilbalodis een majestueuze wereld van verzonken ruïnes, vernietigende stormen en opdoemende bossen. De dieren en de magische reis die ze maken staan symbool voor iets groters, terwijl de dieren tegelijkertijd opvallend zichzelf blijven. Honderden katten- en andere dierenfilmpjes keken de animatoren om het gedrag en de communicatie tussen de dieren zo natuurgetrouw mogelijk weer te geven. “Aangrijpende animatiefilm” ★★★★★ Trouw “Magische ervaring” ★★★★ VPRO Cinema “Zilbalodis bewijst zijn enorme talent als beeldend verhalenverteller” ★★★★ FilmTotaal “Komisch op een echte, dierlijke manier” ★★★★ InDeBioscoop “Veel aan Flow is prachtig en overtuigend” ★★★ NRC “Prachtige beelden en veel details waarbij je vaak ogen tekort komt” – de Filmkrant</p>
<p>Te zien tot 26 oktober 2025. Net uit het filmtheater.</p>
<p>animatie, avontuur/Letland, Frankrijk, België/Geen dialoog</p>]]></description>
      <guid>https://picl.nl/films/flow</guid>
      <pubDate>Sun, 24 Aug 2025 10:01:15 +0000</pubDate>
    </item>
    <item>
      <title><![CDATA[Quiet Life]]></title>
      <description><![CDATA[<p>Sinds 2018 zijn in Zweden talloze kinderen van asielzoekers getroffen door een mysterieus syndroom. Ze raakten in een onverklaarbare coma, waarvan velen nog steeds niet zijn wakker geworden. In Quiet Life volgen we de uit Rusland gevluchte Natalia en Sergei, wiens dochter dit overkomt, net op het moment dat zij een getuigenis had kunnen afleggen die de toekomst van hun familie had kunnen veiligstellen.</p>
<p><img src='https://storage.googleapis.com/picl-prod-cms-assets/still_187927_1c43959318/still_187927_1c43959318.jpg'/></p>
<p>De Russische ouders Sergei en Natalia staan onder zware druk wanneer hun verblijfsvergunningsverzoek in Zweden wordt afgewezen. Hun dochter Katja, die op school en in haar koor inmiddels goed is ingeburgerd, reageert hierop met plotselinge bewusteloosheid. Ze wordt opgenomen in een instelling, omgeven door kinderen die hetzelfde hebben meegemaakt. Haar ouders moeten leren vrolijk te zijn en zich te onthouden van gesprekken die je vooral niet moet voeren in het bijzijn van een ziek kind. Hoewel dit zogenaamde 'terugtredingssyndroom' wel degelijk voorkomt, is het nog niet officieel erkend als medische aandoening. In Quiet Life gebruikt de Griekse regisseur Alexandros Avranas deze mysterieuze ziekte om de wreedheid van de Zweedse systemen bloot te leggen, die vluchtelingen gevangen houden in onmenselijke en vernederende omstandigheden. “Je voelt hoe vreemd en ontwrichtend deze ervaring moet zijn” ★★★ Trouw “Ongemakkelijk mengsel tussen nachtmerrie, tragiek en poëtisch realisme” ★★★ de Volkskrant “Even humoristische als angstaanjagende scènes” - de Filmkrant</p>
<p>Te zien tot 24 augustus 2025. .</p>
<p>drama/Frankrijk, Duitsland, Zweden, Griekenland, Estland, Finland/Russisch, Zweeds, Engels</p>]]></description>
      <guid>https://picl.nl/films/quiet-life</guid>
      <pubDate>Sun, 24 Aug 2025 10:01:16 +0000</pubDate>
    </item>
    <item>
      <title><![CDATA[No Other Land]]></title>
      <description><![CDATA[<p>In het zuiden van de Westelijke Jordaanoever ligt Masafer Yatta, een regio waar de bewoners elke dag strijden tegen de Israëlische overheersing. Hier leeft Basel Adra, een jonge Palestijnse activist die zich al sinds jongs af aan verzet tegen de bezetting. In een gemeenschap die lijdt onder constant geweld, zoekt Basel naar manieren om de identiteit van zijn volk te behouden, ondanks alle onmenselijke omstandigheden. No Other Land won de publieksprijs op de afgelopen editie van IDFA en is nu in de race voor de Oscar voor Beste Documentaire.</p>
<p><img src='https://storage.googleapis.com/picl-prod-cms-assets/still_186075_c106001138/still_186075_c106001138.jpg'/></p>
<p>Deze aangrijpende documentaire volgt Basels strijd onder de dagelijkse druk van de militaire bezetting, maar ook de bijzondere vriendschap die ontstaat tussen hem en Yuval Abraham, een Israëlische journalist die zijn strijd ondersteunt. Terwijl Basel geconfronteerd wordt met de dagelijkse realiteit van een militaire bezetting, geniet Yuval van de vrijheid die zijn land hem biedt. Het contrast tussen hun levens is enorm, maar hun vriendschap symboliseert de mogelijkheid van vrede en wederzijds begrip tussen Palestijnen en Israëliërs. No Other Land is gemaakt door een Palestijns-Israëlisch regiecollectief en fungeert als meer dan een verhaal van verzet; het is een daad van creatief protest en een krachtige oproep tot gerechtigheid. Het resultaat werd meermaals bekroond, onder meer met de Publieksprijs en prijs voor Beste Documentaire bij de afgelopen Berlinale én met de IDFA NPO Doc Audience Award 2024.</p>
<p>Te zien tot 2 november 2025. Net uit het filmtheater.</p>
<p>documentaire, oorlog/Palestina/Arabisch</p>]]></description>
      <guid>https://picl.nl/films/no-other-land</guid>
      <pubDate>Sun, 24 Aug 2025 10:01:17 +0000</pubDate>
    </item>
    <item>
      <title><![CDATA[Fiore Mio]]></title>
      <description><![CDATA[<p>Met zijn bestseller ‘De Acht Bergen’ werd de Italiaanse schrijver Paolo Cognetti wereldwijd bekend. De gelijknamige verfilming van het boek door regieduo Felix van Groeningen en Charlotte Vandermeersch (De Acht Bergen) werd eveneens een hit. In de documentaire Fiore Mio neemt Cognetti de regie in eigen handen. Hij keert terug naar de Italiaanse Alpen, samen met zijn hond Laki, en praat hij met bergbewoners over mens en natuur.</p>
<p><img src='https://storage.googleapis.com/picl-prod-cms-assets/Fiore_Mio_st_2_jpg_sd_low_Photo_by_Daniele_Mantione_1_d0f0aff72b/Fiore_Mio_st_2_jpg_sd_low_Photo_by_Daniele_Mantione_1_d0f0aff72b.jpg'/></p>
<p>Tijdens zijn prachtige tocht over besneeuwde paden en langs imposante bergtoppen ontmoet hij avonturiers die van deze ruige natuur hun thuis hebben gemaakt. Terwijl de prachtige beelden de kracht van het landschap tonen, onderzoekt Cognetti de invloed van de bergen op het leven, de dromen en emoties van de bewoners. Fiore Mio ging in wereldpremière op het filmfestival van Locarno.Meer docu’s zien? Bekijk onze selectie documentaires. “Monumentale verstilling uit de machtige berglandschappen” ★★★ de Volkskrant“Heerlijk wegdromen bij de onverwoestbare pracht van het berglandschap” ★★★★ FilmTotaal“Door het prettige, kalme tempo en het gebrek aan drama is dit de perfecte filmervaring om lekker in te gaan hangen.” – de Filmkrant</p>
<p>Te zien tot 24 augustus 2025. .</p>
<p>documentaire/Italië, België/Italiaans</p>]]></description>
      <guid>https://picl.nl/films/fiore-mio</guid>
      <pubDate>Sun, 24 Aug 2025 10:01:17 +0000</pubDate>
    </item>
  </channel>
</rss>
