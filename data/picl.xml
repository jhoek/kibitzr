<?xml version="1.0" encoding="utf-8"?>
<rss version="2.0">
  <channel>
    <title><![CDATA[Picl]]></title>
    <link>https://picl.nl</link>
    <description><![CDATA[Picl]]></description>
    <item>
      <title><![CDATA[Bob Trevino Likes It]]></title>
      <description><![CDATA[<p>Na een jeugd vol afwijzing en afwezige ouders zoekt Lily Trevino haar vader, maar vindt via Facebook per ongeluk Bob Trevino: een naamgenoot die alles is wat haar vader nooit was. Bob Trevino Likes it is een hartverwarmende film over verbondenheid en onverwachte ontmoetingen, en is een typisch voorbeeld van het ‘nicecore’-genre: films waarin vriendelijkheid en empathie centraal staan.</p>
<p><img src='https://storage.googleapis.com/picl-prod-cms-assets/still_195162_b5f7f67f5a/still_195162_b5f7f67f5a.jpg'/></p>
<p>Lily Trevino is een 25-jarige verpleegster die worstelt met eenzaamheid. Het besluit van haar vader om alle contact te verbreken - hij blokkeert haar zelfs op Facebook - maakt dat alleen maar erger. In de veronderstelling dat haar vader haar slechts heeft ontvriend, zoekt Lily hem opnieuw op Facebook. Per toeval stuit ze op een andere Bob Trevino, eentje zonder profielfoto. Lily stuurt een vriendschapsverzoek, hij accepteert, en al snel blijkt dat deze Bob allesbehalve haar vader is. Vriendelijk, grappig en attent: precies wat haar vader nooit was. Eindelijk lijkt ze de vaderfiguur te vinden die ze altijd heeft gemist. Met charmante vertolkingen en een lichtvoetige toon laat Bob Trevino Likes It zien hoe kleine gebaren van vriendelijkheid en oprechte aandacht een wereld van verschil kunnen maken. Het verhaal lijkt te mooi om waar te zijn, maar regisseur Tracie Laymon baseerde het verhaal op haar eigen ervaringen. "Dit zoete speelfilmdebuut over herstel van verwaarlozing is geestig, lief en soms hartverscheurend" ★★★ VPRO Cinema "Bob Trevino Likes It verovert langzaam je hart" ★★★★ Trouw "John Leguizamo speelt zijn bescheiden rol perfect" - de Filmkrant</p>
<p>Te zien tot 14 juni 2026. Net uit het filmtheater.</p>
<p>komedie, drama/VS/Engels</p>]]></description>
      <guid>https://picl.nl/films/bob-trevino-likes-it</guid>
      <pubDate>Tue, 17 Feb 2026 10:12:46 +0000</pubDate>
    </item>
    <item>
      <title><![CDATA[It Was Just an Accident]]></title>
      <description><![CDATA[<p>Weet je nog niks van deze film af? Goed, houden zo! It Was Just An Accident van regisseur Jafar Panahi neemt je namelijk mee op een onvoorspelbare tocht langs alle emoties van het innerlijke landschap. Laat je verassen door de Iraanse filmmaker die een filmverbod voor twintig jaar opgelegd kreeg van het Iraanse regime vanwege zijn 'kritische' films. Tijdens zijn gevangenneming in 2022 liet hij zich inspireren door de verhalen van zijn lotgenoten, die samen met hem opgesloten zaten. Na zijn vervroegde vrijlating begon Panahi met een klein team deze film in het geheim te draaien. Het resultaat: een filmische verzetsdaad over wraak, humor, maar vooral ook menselijkheid. Lees gerust verder als je niet van verassingen houdt!</p>
<p><img src='https://storage.googleapis.com/picl-prod-cms-assets/15557_it_was_just_an_accident_still_1_ccineart_314b3bb56d/15557_it_was_just_an_accident_still_1_ccineart_314b3bb56d.jpg'/></p>
<p>Wanneer een man een garage binnenloopt met een probleem aan zijn auto, herkent Vahid het geluid van zijn martelaar: het kraken van een beenprothese. Het geluid achtervolgt de automonteur al jaren, nadat hij in de Iraanse gevangenis geblinddoekt, verhoord en gefolterd werd. Zijn zicht ontnomen, oriënteerde Vahid zich op zijn gehoor. Zijn lichaam overtuigt hem nu dat dit de folteraar is die zijn nachtmerries bezoekt, maar toch begint hij te twijfelen aan zijn zintuigen. Samen met een aantal lotgenoten probeert hij wanhopig de waarheid boven tafel te krijgen. Hoe weten ze zeker dat ze de juiste man te pakken hebben? Dit is de nieuwste speelfilm van een van de meest belangrijkste onafhankelijke filmmakers uit Iran, Jafar Panahi. Ondanks zijn filmverbod (dat nog steeds loopt) heeft hij in de tussentijd niet stil gezeten. Hoewel dit zijn eerste échte film in tijden is waarin hij niet zelf in beeld verschijnt, heeft Panahi al eerder in het geheim gefilmd tijdens zijn beroepsverbod. Zo verscheen in 2022 nog No Bears waarin te zien is hoe hij met zijn restricties worstelt. Eveneens in 2015 kwam Taxi Teheran waarmee Panahi de Gouden Beer won op het Filmfestival Berlijn. Ook met zijn nieuwe film It Was Just An Accident schoot hij raak en won hij de Gouden Palm op Cannes. "Formidabele morele thriller" ★★★★★ Trouw "Bloedstollende wraakfilm" ★★★★★ De Telegraaf "Een absurdistisch, woedend én bespiegelend traktaat" ★★★★ VPRO Cinema "Might be Panahi's most emotionally explicit film yet" ★★★★ The Guardian</p>
<p>Te zien tot 7 juni 2026. Net uit het filmtheater.</p>
<p>drama, thriller/Iran/Perzisch, Engels</p>]]></description>
      <guid>https://picl.nl/films/it-was-just-an-accident</guid>
      <pubDate>Tue, 17 Feb 2026 10:12:46 +0000</pubDate>
    </item>
    <item>
      <title><![CDATA[Mr. Nobody Against Putin]]></title>
      <description><![CDATA[<p>Wat betekent loyaliteit in hedendaags Rusland? De persoonlijke documentaire Mr. Nobody Against Putin volgt een leraar in een Russisch provinciestadje en laat zien hoe politieke macht doorwerkt op plekken ver van het wereldtoneel. Grote besluiten krijgen hier gestalte in klaslokalen en dagelijkse routines. Een zwartkomische blik op de absurditeit van de Russische propagandamachine.</p>
<p><img src='https://storage.googleapis.com/picl-prod-cms-assets/Mr_Nobody_Against_Putin_st_6_jpg_sd_low_708a4d42ae/Mr_Nobody_Against_Putin_st_6_jpg_sd_low_708a4d42ae.jpg'/></p>
<p>Karabasj is een klein provinciestadje in het noordwesten van Rusland. Hier staat Pavel ‘Pasja’ Talankin voor de klas, een bescheiden leraar die geliefd is om zijn betrokkenheid. Hoewel Karabasj ver van de machtscentra ligt, dringen de gevolgen van de oorlog in Oekraïne ook hier voelbaar door. Nadat Rusland Oekraïne binnenvalt verandert Pasja’s school langzaam in een toneel voor staatspropaganda. Rituelen worden ingevoerd, symbolen verschijnen en de lessen krijgen een nieuwe toon. Op geheel eigen wijze gaat Pasja met al die veranderingen om. Met een lichte toon laat Mr. Nobody Against Putin zien hoe ideologie zich nestelt in het alledaagse. Vanuit het perspectief van een ‘nobody’ uit de provincie schetst de film een scherpe, hoogstpersoonlijke blik op vergaande staatscontrole. Mr. Nobody Against Putin staat op de shortlist voor de Oscar voor Beste Documentaire. "Een belangrijk én ontroerend tijdsbeeld" ★★★★ NRC "IJzingwekkende documentaire" ★★★★ Trouw "Noodzakelijke inkijkje in de mechanismen van een oorlogsstaat" ★★★★ de Volkskrant "Prachtige documentaire" ★★★★ Cinemagazine "Het zijn dappere verzetsdaden, waarvoor je jaren in de gevangenis kunt belanden. Maar Pasja’s strijd is fundamenteler" - de Filmkrant</p>
<p>Te zien tot 17 mei 2026. Nu ook te zien in het filmtheater.</p>
<p>documentaire/Denemarken, Tsjechië, Duitsland/Russisch</p>]]></description>
      <guid>https://picl.nl/films/mr-nobody-against-putin</guid>
      <pubDate>Tue, 17 Feb 2026 10:12:46 +0000</pubDate>
    </item>
    <item>
      <title><![CDATA[Drømmer]]></title>
      <description><![CDATA[<p>Daar is die dan eindelijk: de prachtige afsluiter van Dag Jogan Haugeruds trilogie over moderne en tijdloze intimiteit. Dit keer geen schoorsteenveger (</p>
<p><img src='https://storage.googleapis.com/picl-prod-cms-assets/Dr_mmer_st_2_jpg_sd_low_5549d94976/Dr_mmer_st_2_jpg_sd_low_5549d94976.jpg'/></p>
<p>Johanne besluit haar gevoelens van zich af te schrijven in haar dagboek. Wanneer haar moeder en haar grootmoeder (zelf een feministische schrijfster) haar gedetailleerde teksten lezen, reageren ze verdeeld. Uiteraard zijn ze geschokt, hoe heeft dit zo ver kunnen komen? En waar ligt eigenlijk de grens tussen feit en fictie? Tegelijkertijd is oma gefascineerd en herkent zij de literaire vaardigheden van haar kleindochter. Ze ziet zelfs mogelijkheden voor publicatie. Maar wordt dat niet té persoonlijk? Waar Sex en Love vooral bestaan uit gesprekken en reflectie, richt Drømmer zich op de dromerige intensiteit van een eerste liefde. Het om elkaar heen draaien, rustig maar geladen. Haugerud levert daarmee een uitstekend slot van zijn drieluik. Niet voor niets won de film de Gouden Beer voor Beste Film op het filmfestival van Berlijn. "Haugerud weet zich knap te verplaatsen in de belevingswereld van zijn jonge hoofdpersoon, en stipt een keur aan boeiende thema’s aan" ★★★★ VPRO Cinema "Mooi slot van drieluik over seks en liefde" ★★★★ Trouw "Zachtmoedige wereld zonder starre personages" ★★★★ NRC "Los van elkaar zijn de films al ijzersterk maar in hun samenhang wordt het een meesterwerk" - de Filmkrant</p>
<p>Te zien tot 14 juni 2026. Net uit het filmtheater.</p>
<p>drama/Noorwegen/Noors</p>]]></description>
      <guid>https://picl.nl/films/drommer</guid>
      <pubDate>Tue, 17 Feb 2026 10:12:46 +0000</pubDate>
    </item>
    <item>
      <title><![CDATA[Sorry, Baby]]></title>
      <description><![CDATA[<p>Na een traumatische gebeurtenis kan verder leven vreemd onwerkelijk aanvoelen. Je gaat door, maar nooit helemaal. Agnes leeft precies in die tussenruimte: het leven ging wel verder, maar zij staat stil. Ze is een twintiger en docent aan dezelfde universiteit waar ze ooit zelf studeerde. In haar laatste studiejaar veranderende haar leven ingrijpend door een traumatische ervaring met een mannelijke docent. In het eigenzinnige, intieme en licht-komische Sorry, Baby volgen we Agnes terwijl ze voorzichtig haar leven weer probeert op te pakken.</p>
<p><img src='https://storage.googleapis.com/picl-prod-cms-assets/still_195178_f17b9a690e/still_195178_f17b9a690e.jpg'/></p>
<p>Waar haar huisgenoot en beste vriendin Lydie eerst een constante en beschermende aanwezigheid was, is zij inmiddels verhuisd naar New York. Agnes blijft achter met een kleiner, stiller leven. Haar enige regelmatige contact bestaat uit haar buurman Gavin, met wie ze af en toe het bed deelt. Wanneer Lydie weer op bezoek komt, wordt Agnes geconfronteerd met hoe weinig er is veranderd en probeert ze voorzichtig de draad van haar leven weer op te pakken. Sorry, Baby is het regiedebuut van Eva Victor, die ook de hoofdrol vertolkt. De film ging in première op het Sundance Film Festival en kiest bewust voor een poëtische, persoonlijke benadering in plaats van een politieke of verklarende toon. Juist daarin schuilt zijn kracht: het serieus nemen van stilte, nuance en de rommelige werkelijkheid van herstel. "Alle onderdelen sluiten perfect op elkaar aan, wat het een enorm sterk geheel maakt" ★★★★★ Cinemagazine "Formidabele, licht-komische film" ★★★★ Trouw "Indrukwekkende debuutfilm" ★★★★ de Volkskrant "Sharply written, smartly structured and well-acted" ★★★★ The Guardian</p>
<p>Te zien tot 14 juni 2026. Net uit het filmtheater.</p>
<p>drama/VS/Engels</p>]]></description>
      <guid>https://picl.nl/films/sorry-baby</guid>
      <pubDate>Tue, 17 Feb 2026 10:12:47 +0000</pubDate>
    </item>
    <item>
      <title><![CDATA[Follemente]]></title>
      <description><![CDATA[<p>Hoeveel liefdeservaring je ook hebt, een eerste date blijft altijd spannend. De stemmen gieren door je hoofd: Is deze outfit oké? Kan ik dit wel zeggen? Ben ik niet raar? Overwegingen, spanning en nervositeit nemen het over. De Italiaanse kaskraker Follemente - van Paolo Genovese (Perfetti Sconosciuti & Il primo giorno della mia vita) - volgt Lara en Piero tijdens zo'n eerste afspraakje en geeft je daarbij een humoristisch kijkje in hun hoofd.</p>
<p><img src='https://storage.googleapis.com/picl-prod-cms-assets/Follemente_st_2_jpg_sd_low_72acd29016/Follemente_st_2_jpg_sd_low_72acd29016.jpg'/></p>
<p>De alleenstaande Lara en de gescheiden Piero besluiten na hun eerste ontmoeting af te spreken voor een officiële date bij Lara thuis. Wat begint als een ongemakkelijk en onschuldig praatje, groeit langzaam uit tot een gesprek vol emoties. Die emoties krijgen vorm door acht innerlijke stemmen: vier mannen bij Piero en vier vrouwen bij Lara. Van gepassioneerde types, tot analytische denkers, dromers en feministische stemmen - allemaal met hun eigen mening. Dit resulteert in een constante interne kibbelpartij die zowel herkenbaar als komisch is. De Italiaanse regisseur Paolo Genovese staat bekend om zijn speelse en herkenbare scenario's. Eerder scoorde hij al een megahit met Perfetti sconosciuti, waarin een vriendengroep tijdens een diner hun mobiele telefoons op tafel legt. De film leverde meer dan 25 remakes op, in Nederland als Alles op tafel. "De date ontvouwt zich grappig en geloofwaardig" ★★★ NRC "Een geestig ‘wat als…’-concept" - de Filmkrant</p>
<p>Te zien tot 14 juni 2026. Net uit het filmtheater.</p>
<p>Komedie, Romantiek/Italië/Italiaans</p>]]></description>
      <guid>https://picl.nl/films/follemente</guid>
      <pubDate>Tue, 17 Feb 2026 10:12:47 +0000</pubDate>
    </item>
    <item>
      <title><![CDATA[Suzhou River]]></title>
      <description><![CDATA[<p>In het Shanghai van rond de millenniumwisseling stroomt de Suzhou-rivier zwijgend door de stad, als stille getuige van dit verhaal over liefde, herinnering en obsessie. In deze intrigerende neo-noir klassieker schetst regisseur Lou Ye een nachtelijk portret van een rafelige metropool, vastgelegd in gruizige beelden vol vergane glorie. Suzhou River is onlangs in 4K gerestaureerd en opnieuw te zien in de filmtheaters en op Picl.</p>
<p><img src='https://storage.googleapis.com/picl-prod-cms-assets/still_204010_91c9bc49bf/still_204010_91c9bc49bf.jpg'/></p>
<p>Ultrakort: het kleine filmcadeautje vóór de hoofdfilm! Ultrakort films zijn kort, verrassend en vaak betoverend mooi. Voorafgaand aan deze film zie je de animatie Wad is, is nu van Jikke Lesterhuis. Waarin een vogelrestaurant op een zandplaat in de Waddenzee leeft op het ritme van het tij, tot één enkele voetstap alles uit balans brengt. De jonge motorkoerier Mardar rijdt dag en nacht door Shanghai om pakjes af te leveren. Over de inhoud stelt hij geen vragen, en zo ook niet over de reden achter een van zijn terugkerende opdracht om Moudan, de zestienjarige dochter van een rijke drankhandelaar, af te leveren bij haar tante. Tijdens die ritjes ontstaat er een bijzondere band tussen Marda en Moudan, totdat Moudan denkt dat Marda haar heeft ontvoerd om losgeld te krijgen. Uit wanhoop springt ze van de brug in de Suhzou-rivier. Later, nadat Marda een gevangenisstraf heeft uitgezeten, is hij ervan overtuigd dat Moudan nog leeft… Suzhou River is een moderne neo-noir die in de afgelopen 25 jaar uitgroeide tot cultklassieker. Losjes geïnspireerd door Hitchcock's Vertigo verweeft de film liefde en obsessie tot een hypnotiserend nachtportret van Shanghai en zijn bewoners, die elkaar voortdurend lijken te naderen, maar nooit echt bereiken. ''Een moderne en opvallend fantasierijke grotestadsgeschiedenis over de zoektocht naar een verloren geliefde'' de Filmkrant ''Lou trekt de kijker mee in een steeds diepere wirwar van raadsels'' ★★★★ VPRO Cinema</p>
<p>Te zien tot 14 juni 2026. Nu ook te zien in het filmtheater.</p>
<p>drama/China, Duitsland/Mandarijn</p>]]></description>
      <guid>https://picl.nl/films/suzhou-river</guid>
      <pubDate>Tue, 17 Feb 2026 10:12:47 +0000</pubDate>
    </item>
    <item>
      <title><![CDATA[Kabul, Between Prayers]]></title>
      <description><![CDATA[<p>In de Afghaanse hoofdstad Kaboel leeft de 23-jarige Samin met een vastomlijnd ideaal: hij wil martelaar worden voor de Taliban. In de ingetogen documentaire Kabul, Between Prayers volgt regisseur Aboozar Amini het dagelijks leven van een jonge man voor wie religieuze overtuiging en geweldsideologie hand in hand gaan, terwijl het gewone leven onvermijdelijk door blijft gaan.</p>
<p><img src='https://storage.googleapis.com/picl-prod-cms-assets/still_200581_b1be7b7e8d/still_200581_b1be7b7e8d.jpg'/></p>
<p>Ultrakort: het kleine filmcadeautje vóór de hoofdfilm! Ultrakort films zijn kort, verrassend en vaak betoverend mooi. Voorafgaand aan deze film zie je de animatie Wad is, is nu van Jikke Lesterhuis. Waarin een vogelrestaurant op een zandplaat in de Waddenzee leeft op het ritme van het tij, tot één enkele voetstap alles uit balans brengt. Ondanks zijn radicale overtuiging als aanhanger van de Taliban-ideologie gaat het alledaagse leven voor Samin gewoon door. Hij droomt ervan om de wereld te zuiveren van ‘ongelovigen’, maar werkt tegelijkertijd als boer op het land van zijn vader, is getrouwd en draagt verantwoordelijkheid binnen zijn familie. In die alledaagse context wordt pijnlijk zichtbaar hoe radicale ideologische overtuigingen zich binnen het gezin vastzetten en van generatie op generatie doorwerken. Zonder sensatie observeert Aboozar Amini in Kabul, Between Prayers hoe religieus extremisme samenvalt met het alledaagse leven in Afghanistan. Zo ontstaat een genuanceerde documentaire die laat zien hoe ideologie vorm krijgt in het dagelijks bestaan, tegen de achtergrond van een land dat al decennialang door geweld wordt bepaald. ''Een intiem en droef portret'' ★★★★ de Volkskrant ''Kruipt dicht onder de huid van een Talibanstrijder'' ★★★★ Trouw ''Observerende documentaire'' ★★★ NRC ''Dat we dit allemaal te zien krijgen is niet vanzelfsprekend, en vooral te danken aan het respect waarmee de filmmaker zijn protagonisten behandelt'' de Filmkrant</p>
<p>Te zien tot 14 juni 2026. Nu ook te zien in het filmtheater.</p>
<p>documentaire/Nederland, België/Pashto, Farsi, Dari</p>]]></description>
      <guid>https://picl.nl/films/kabul-between-prayers</guid>
      <pubDate>Tue, 17 Feb 2026 10:12:47 +0000</pubDate>
    </item>
    <item>
      <title><![CDATA[The Lions by the River Tigris]]></title>
      <description><![CDATA[<p>Mosul, Irak: één van ‘s werelds oudste steden, maar compleet in puin door de jarenlange bezetting door IS en de verwoestende bevrijding die daarop volgde. Hoe krijgt een leven vorm in een stad in puin? In The Lions by the River Tigris vermijdt regisseur Zaradasht Ahmed de focus op geweld en verwoesting, maar volgt hij een stad in de nasleep daarvan, op zoek naar wat opnieuw kan worden opgebouwd.</p>
<p><img src='https://storage.googleapis.com/picl-prod-cms-assets/still_198431_f8cd6e8989/still_198431_f8cd6e8989.jpg'/></p>
<p>Ultrakort: het kleine filmcadeautje vóór de hoofdfilm! Ultrakort films zijn kort, verrassend en vaak betoverend mooi. Voorafgaand aan deze film zie je de animatie Wad is, is nu van Jikke Lesterhuis. Waarin een vogelrestaurant op een zandplaat in de Waddenzee leeft op het ritme van het tij, tot één enkele voetstap alles uit balans brengt. Ahmed volgt drie mannen die ieder op hun eigen manier proberen bij te dragen aan Mosul’s herstel. Visser Bashar is vastbesloten zijn verwoeste familiehuis opnieuw op te bouwen. De eigenzinnige verzamelaar Fakhri redt objecten en overblijfselen uit het verleden van de stad en droomt van een museum waarin die geschiedenis een plaats krijgt. Hun vriend Fadel, een muzikant die tijdens de bezetting tot zwijgen werd gedwongen, brengt verboden liederen opnieuw tot leven en moedigt jongeren aan om kunst te verkiezen boven extremisme. Met aandacht en terughoudendheid registreert The Lions by the River Tigris hoe herstel in Mosul vorm krijgt, niet alleen in steen, maar ook in cultuur en dagelijks leven. Een aandachtig, menselijk portret van een stad in wederopbouw. ''Eigenlijk zou je meer willen weten, of zien, van Fakhri, Fadel en Bashar'' ★★★ de Volkskrant</p>
<p>Te zien tot 14 juni 2026. Nu ook te zien in het filmtheater.</p>
<p>documentaire/Irak/Arabisch</p>]]></description>
      <guid>https://picl.nl/films/the-lions-by-the-river-tigris</guid>
      <pubDate>Tue, 17 Feb 2026 10:12:48 +0000</pubDate>
    </item>
    <item>
      <title><![CDATA[The Penguin Lessons]]></title>
      <description><![CDATA[<p>Je probeert een vrouw te versieren, maar eindigt met een pinguïn als huisdier. Herkenbaar? Voor Tom Michell wel. Wanneer hij in 1976 een baan aanneemt als leraar op een Britse kostschool in Argentinië, verkeert het land in politieke verdeeldheid. Als de school door een staatsgreep tijdelijk moet sluiten, vertrekt Tom een week naar Uruguay. Daar redt hij, in een poging om indruk te maken op een vrouw, onverwachts een pinguïn die voorgoed zijn leven verandert. The Penguin Lessons is een waargebeurd feelgoodverhaal over de onwaarschijnlijke band tussen een Engelse leraar en een pinguïn.</p>
<p><img src='https://storage.googleapis.com/picl-prod-cms-assets/still_191676_c0e591d739/still_191676_c0e591d739.jpg'/></p>
<p>Nadat Tom het dier van een met olie vervuild strand heeft gered, wijkt de pinguïn niet meer van zijn zijde. Tegen wil en dank adopteert hij hem en smokkelt hij het dier mee terug naar Argentinië. Al snel blijkt dat de vriendelijk ingestelde, waggelende vogel Tom een vleugeltje wil helpen bij het lesgeven aan zijn opstandige leerlingen. Langzaamaan groeit de pinguïn uit tot het hart van de schoolgemeenschap. The Penguin Lessons is gebaseerd op Tom Michell’s gelijknamige memoir, dat in 2015 verscheen. De rol van Tom wordt vertolkt door Steve Coogan (Philomena, Stan & Ollie, Around The World in 80 Days). "Een speelfilm waarin een maatschappelijk relevante boodschap en het menselijk verdriet op een intelligente en soms tragikomische wijze met elkaar worden verbonden met als resultaat een zeer ontroerende film" ★★★★ Cinemagazine "Een vermakelijke film" ★★★ FilmTotaal</p>
<p>Te zien tot 24 mei 2026. Net uit het filmtheater.</p>
<p>drama, komedie/Spanje, VS, Ierland, Verenigd Koninkrijk/Engels, Spaans</p>]]></description>
      <guid>https://picl.nl/films/the-penguin-lessons</guid>
      <pubDate>Tue, 17 Feb 2026 10:12:48 +0000</pubDate>
    </item>
    <item>
      <title><![CDATA[Folktales]]></title>
      <description><![CDATA[<p>In het uiterste noorden van Noorwegen, 200 mijl boven de poolcirkel, vind je de Pasvik Folk High School. Een traditionele volksschool waar tieners uit de hele wereld een onconventioneel tussenjaar volgen: geen klassikale lessen of schermen, maar hondensleeën, overleven in de Arctische wildernis en leren vertrouwen op elkaar – en op een loyale roedel Alaskan husky’s. Folktales is de nieuwe docu van de Oscargenomineerde filmmakers Heidi Ewing en Rachel Grady (Jesus Camp, 2006).</p>
<p><img src='https://storage.googleapis.com/picl-prod-cms-assets/Folktales_st_1_jpg_sd_low_0600b125ac/Folktales_st_1_jpg_sd_low_0600b125ac.jpg'/></p>
<p>De Amerikaanse regisseurs Ewing en Grady volgen de jongeren op de drempel van volwassenheid. Onzekerheid en weerstand veranderen langzaam in persoonlijke groei, zelfvertrouwen en een diepere verbondenheid met de natuur en met elkaar. Een rode draad is de Noorse mythe over levensdraden spinnende schikgodinnen. De jongeren spinnen nu hun eigen draden, terwijl ze zichzelf hervinden in het adembenemende landschap en de barre omstandigheden van het hoge noorden. Het resultaat is een hartverwarmend portret van een generatie die zoekt naar betekenis en richting, ver weg van de hectiek van de moderne wereld. Een film die laat zien dat met doorzettingsvermogen, zelfredzaamheid en vriendelijkheid de tieners hun leven kunnen transformeren – en dat de lessen van de natuur misschien wel de meest waardevolle zijn. De film Folktales kijk je nu online op Picl. "Toverachtige survival in de Noorse wildernis" ★★★★ Trouw "Inspirerende feelgood documentaire" ★★★ VPRO Cinema "Visueel impressionant, warm en verleidelijk" ★★★★ Cinemagazine "Het verleidelijke Folktales is tegengif tegen de digitalisering en anonimisering van de wereld" - de Filmkrant</p>
<p>Te zien tot 10 mei 2026. Nu ook te zien in het filmtheater.</p>
<p>documentaire/VS, Noorwegen/Engels, Noors</p>]]></description>
      <guid>https://picl.nl/films/folktales</guid>
      <pubDate>Tue, 17 Feb 2026 10:12:48 +0000</pubDate>
    </item>
    <item>
      <title><![CDATA[La Grande Arche]]></title>
      <description><![CDATA[<p>In de jaren 80 krijgt de totaal onbekende Deense architect Otto von Spreckelsen de opdracht van zijn leven: het bouwen van de monumentale Grande Arche in het peperdure zakencentrum van Parijs. Maar de bouw verloopt allesbehalve makkelijk. Terwijl Otto blijft vasthouden aan zijn visionaire ontwerp, botst zijn visie met bureaucratie, politieke intriges en technische obstakels. La Grande Arche is een meespelende biopic met Claes Bang (The Square) in de hoofdrol.</p>
<p><img src='https://storage.googleapis.com/picl-prod-cms-assets/La_Grande_Arche_st_1_jpg_sd_low_2fc26077d1/La_Grande_Arche_st_1_jpg_sd_low_2fc26077d1.jpg'/></p>
<p>In 1983 schrijft president François Mitterrand een internationale architectuurwedstrijd uit voor het pronkstuk van zijn presidentschap: de Grande Arche de la Défense, in het verlengde van het Louvre en de Arc de Triomphe. Tot ieders verbazing gaat de overwinning, uit maar liefst 424 inzendingen, naar de onbekende Deense architect Otto von Spreckelsen, die in zijn hele carrière alleen zijn eigen huis en vier kerkjes heeft getekend. Van de ene op de andere dag bevindt de 53-jarige Deen zich in Parijs, waar hij aan het hoofd komt te staan van dit gigantische bouwproject. Hoewel de architect van plan is om zijn ontwerp voor de Grande Arche werkelijkheid te maken, blijkt al snel dat zijn ideeën botsen met de weerbarstige realiteit en de grillen van de politiek. La Grande Arche vertelt het fascinerende, vaak grappige én waargebeurde verhaal achter een van de meest ambitieuze architectuurprojecten van de 20e eeuw. Het visionaire ontwerp van Otto von Spreckelsen werd met veel enthousiasme ontvangen, maar tragisch genoeg zou hij de voltooiing van zijn meesterwerk nooit meemaken. Naast de hoofdrol voor Claes Bang (The Square), zijn er rollen voor Sidse Babette Knudsen (Borgen, Sons), Xavier Dolan (J’ai tué ma mère) en Swann Arlaud (Anatomy of a Fall)."Uitstekend gespeeld door Claes 'The Square' Bang" ★★★★ VPRO Cinema "Vooral de absurditeit is vermakelijk" ★★★ de Volkskrant "Een bescheiden, maar trefzeker eerbetoon" ★★★★½ FilmTotaal "De onwrikbare artistieke overtuiging van een geniale architect botst met de rauwe realiteit" - de Filmkrant</p>
<p>Te zien tot 31 mei 2026. Nu ook te zien in het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/la-grande-arche</guid>
      <pubDate>Tue, 17 Feb 2026 10:12:48 +0000</pubDate>
    </item>
    <item>
      <title><![CDATA[2000 Meters to Andriivka]]></title>
      <description><![CDATA[<p>2000 Meters to Andriivka is de nieuwe documentaire van Mstyslav Chernov, die eerder met 20 Days in Mariupol de oorlog in Oekraïne vanuit burgerperspectief op compromisloze wijze vastlegde. In 2000 Meters to Andriivka verlegt hij zijn blik naar het front, waar verslaggeving zeldzaam is en de beelden schaars zijn. Wat volgt is een ijzingwekkend verslag van oorlog van dichtbij.</p>
<p><img src='https://storage.googleapis.com/picl-prod-cms-assets/still_202306_7c32931762/still_202306_7c32931762.jpg'/></p>
<p>In 2023 probeert een Oekraïens peloton het door Russische troepen bezette dorp Andriivka te heroveren. De route ernaartoe bestaat uit een smalle, beboste strook van ‘slechts’ twee kilometer, maar het kost de soldaten uiteindelijk drie maanden om die route af te leggen. De prijs is hoog. De soldaten winnen meter voor meter terrein, door mijnenvelden en verbrande bossen, langs de lichamen van gesneuvelden. 2000 Meters to Andriivka toont oorlog op het niveau van beweging en handeling, waar vooruitgang wordt betaald met fysieke en menselijke offers. Door dicht op de handelingen en de omgeving te blijven, registreert de camera het verloop van de strijd zonder commentaar of uitleg. Zo wordt het apocalyptische karakter van oorlog pijnlijk tastbaar. "Van dichterbij kun je oorlog niet filmen" ★★★★★ de Volkskrant "Het is een montagemeesterstuk" ★★★★★ NRC "Bewustwording van het feit dat dit echte beelden zijn van echte mensen" ★★★★ Cinemagazine "Visceral, with waking-nightmare images" ★★★★★ The Guardian</p>
<p>Te zien tot 17 mei 2026. Nu ook te zien in het filmtheater.</p>
<p>documentaire/Oekraïne/Oekraïens, Engels</p>]]></description>
      <guid>https://picl.nl/films/2000-meters-to-andriivka</guid>
      <pubDate>Tue, 17 Feb 2026 10:12:49 +0000</pubDate>
    </item>
    <item>
      <title><![CDATA[Rietland]]></title>
      <description><![CDATA[<p>Voor het eerst in 27 jaar was er weer een Nederlandse film te zien in de prestigieuze Semaine de la Critique-competitie in Cannes. Het was dit imponerende drama over rietsnijder Johan, die een vermoord meisje op zijn land vindt. Tussen de rietvelden, waar de natuur het leven van de mensen lijkt te overheersen, zoekt Johan naar antwoorden. Zelden heeft een oer-Hollands landschap er zo fenomenaal uitgezien. Rietland is de debuutfilm van Sven Bresser en de Nederlandse inzending voor de Oscars.</p>
<p><img src='https://storage.googleapis.com/picl-prod-cms-assets/still_198692_dc8e4bd29a/still_198692_dc8e4bd29a.jpg'/></p>
<p>Wanneer rietsnijder Johan het levenloze lichaam van een meisje op zijn land vindt, wordt hij getroffen door een onbestemd schuldgevoel. Terwijl hij voor zijn kleindochter zorgt, gaat hij op zoek naar antwoorden en probeert hij het kwaad op te sporen. Gerrit Knobbe, in de rol van Johan, is in het dagelijks leven rietsnijder en regisseur Sven Bresser groeide op in de gemeente Waterland, tussen de rietvelden. Rietland werd geselecteerd voor het Filmfestival van Cannes, als onderdeel van het Semaine de la Critique-programma, waar voor het eerst in 27 jaar weer een film van een Nederlandse regisseur te zien was. Rietland was de slotfilm van het Nederlands Filmfestival én is onze inzending voor de Oscars. "Surrealistische sfeer, fraaie beelden en knagende spanning" ★★★★ VPRO Cinema "Gaat over veel meer dan een lustmoord tussen de stengels" ★★★★ NRC "Met bezieling geregisseerd" ★★★★ de Volkskrant "Imponerend" ★★★★ Cinemagazine</p>
<p>Te zien tot 10 mei 2026. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/rietland</guid>
      <pubDate>Tue, 17 Feb 2026 10:12:49 +0000</pubDate>
    </item>
    <item>
      <title><![CDATA[Roofman]]></title>
      <description><![CDATA[<p>Dat deze film gebaseerd is op een waargebeurd verhaal zou je bijna niet geloven. Toch zijn de gebeurtenissen écht gebeurd; in 2004 hield een ontsnapte gevangene (die in de jaren 90 tientallen McDonald’s-filialen overviel) zich zes maanden schuil in een speelgoedwinkel. Dit bizarre verhaal is heerlijk verfilmd in Roofman, met Channing Tatum als de charmante McDonald’s-inbreker.</p>
<p><img src='https://storage.googleapis.com/picl-prod-cms-assets/Roofman_st_4_jpg_sd_low_0a37cee003/Roofman_st_4_jpg_sd_low_0a37cee003.jpg'/></p>
<p>Jeffrey Manchester (Channing Tatum), een voormalig Army Ranger en een worstelende vader, verdient zijn bijnaam 'Roofman' door via het dak in te breken bij McDonald's filialen. Na zijn ontsnapping uit de gevangenis houdt hij zich maandenlang onopgemerkt schuil in een Toys “R” Us-winkel om zich te beraden op zijn volgende stap. Wanneer hij gevoelens ontwikkelt voor Leigh (Kirsten Dunst), een gescheiden moeder die valt voor zijn charmes, begint zijn dubbelleven te wankelen. Wat volgt is een spannend kat-en-muisspel, waarin zijn verleden hem onvermijdelijk inhaalt. Roofman is gebaseerd op een waargebeurd en haast ongelooflijk verhaal over een ongewone crimineel, geregisseerd door Derek Cianfrance (The Place Beyond the Pines, Blue Valentine). Met in de hoofdrollen Channing Tatum (Blink Twice, 21 Jump Street, Magic Mike), Kirsten Dunst (Civil War, The Power of the Dog) en Peter Dinklage (Game of Thrones). "Heerlijk, zo bizar dat je vergeet dat het echt is gebeurd" ★★★★ de Volkskrant "Charmante tragikomedie" ★★★ VPRO Cinema "Tovert een lach op je gezicht" ★★★★ Cinemagazine "Uiterst vermakelijke verfilming" - Het Parool</p>
<p>Te zien tot 24 mei 2026. Net uit het filmtheater.</p>
<p>misdaad, komedie, drama/VS/Engels</p>]]></description>
      <guid>https://picl.nl/films/roofman</guid>
      <pubDate>Tue, 17 Feb 2026 10:12:49 +0000</pubDate>
    </item>
    <item>
      <title><![CDATA[Decision to Leave]]></title>
      <description><![CDATA[<p>De Zuid-Koreaanse regisseur Park Chan-wook werd bekend met intense films als Oldboy (2003) en The Handmaiden (2016). Als geen ander maakt hij stijlvolle thrillers met een meesterlijke spanningsopbouw. Dat bewijst hij opnieuw met zijn nieuwste film, No Other Choice, die op 5 februari in de filmtheaters verschijnt. Daarin besluit een wanhopige man, in zijn zoektocht naar een nieuwe baan, de concurrentie uit te schakelen. Ter voorbereiding op deze release kijk je op Picl Decision to Leave (2022): Park Chan-wooks meest elegante film, over een detective die verliefd wordt op een moordverdachte.</p>
<p><img src='https://storage.googleapis.com/picl-prod-cms-assets/11642_decision_to_leave_still_01_b3a3867624/11642_decision_to_leave_still_01_b3a3867624.jpg'/></p>
<p>De ijverige detective Hae-joon onderzoekt de verdachte dood van een man die van een berg is gevallen. Seo-rae, de weduwe van de man, lijkt niet erg rouwig om het verlies. Hae-joon heeft zijn bedenkingen, maar raakt in de ban van deze ongrijpbare vrouw. Is ze echt zo onschuldig als ze lijkt, of is Hae-joon haar volgende prooi? Hij neemt geen risico en vertrekt naar een andere stad... Decision to Leave is een sensuele film noir vol dubbele bodems, nu opnieuw op Picl te zien als Regie Voorafje. Waar zijn eerdere films vaak uitbundig geweld of erotiek bevatten, is deze film opvallend ingehouden. Op het filmfestival in Cannes won Park Chan-wook de prijs voor de Beste Regie. "Diep doolhof van intriges en misleidingen" ★★★★ de Volkskrant "Een sensueel kat-en-muisspel" ★★★★ VPRO Cinema "Een geweldige visuele bravoure" ★★★★ Trouw "Bovenal waanzinnig goed geacteerd pareltje" ★★★★½ Cinemagazine</p>
<p>Te zien tot 7 juni 2026. Net uit het filmtheater.</p>
<p>drama, thriller/Zuid-Korea/Koreaans, Engels, Mandarijn</p>]]></description>
      <guid>https://picl.nl/films/decision-to-leave-2022</guid>
      <pubDate>Tue, 17 Feb 2026 10:12:49 +0000</pubDate>
    </item>
    <item>
      <title><![CDATA[La Femme la plus riche du monde]]></title>
      <description><![CDATA[<p>Laat het maar aan de Franse topactrice Isabelle Huppert over om een personage vol dubbelzinnigheid tot leven te brengen. In La femme la plus riche du monde kruipt ze in de huid van Marianna Farrère, losjes gebaseerd op L’Oréal-erfgename Françoise Bettencourt-Meyers, rond wie zich ruim een decennium geleden een mediastorm ontvouwde over vermeende manipulatie en twijfelachtige politieke invloed. Een scherpe verkenning van macht, privilege en de fragiele emoties die daaronder schuilgaan.</p>
<p><img src='https://storage.googleapis.com/picl-prod-cms-assets/La_femme_la_plus_riche_du_monde_st_1_jpg_sd_low_Photo_by_Manuel_Moutier_69a5db6e0f/La_femme_la_plus_riche_du_monde_st_1_jpg_sd_low_Photo_by_Manuel_Moutier_69a5db6e0f.jpg'/></p>
<p>Marianne Farrère staat aan het hoofd van een immens fortuin, maar haar leven wordt steeds leger naarmate de jaren verstrijken. Maar dan komt de excentrieke fotograaf Pierre-Alain op haar pad. Hij benadert Marianne met ongebruikelijke directheid, iets wat zij niet gewend is. Zijn aanpak doorbreekt haar sleur en legt de basis voor een hechte, platonische vriendschap, gevoed door Marianne’s verveling en haar verlangen om echt gezien te worden. Maar zijn groeiende aanwezigheid wekt argwaan bij haar dochter Frédérique, die vermoedt dat hij meer in zijn schild voert dan hij toont. Dankzij de onweerstaanbare aanwezigheid van Isabelle Huppert (La pianiste, Elle) slaagt regisseur Thierry Klifa erin met La femme la plus riche du monde een elegant en soms bijtend portret te schetsen van een wereld vol privilege, waar affectie en manipulatie angstvallig dicht bij elkaar liggen. "Farce die schittert in stijl en spel" ★★★ Cinemagazine</p>
<p>Te zien tot 19 april 2026. Nu ook te zien in het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/la-femme-la-plus-riche-du-monde</guid>
      <pubDate>Tue, 17 Feb 2026 10:12:49 +0000</pubDate>
    </item>
    <item>
      <title><![CDATA[The Golden Spurtle]]></title>
      <description><![CDATA[<p>Pap. Daar draait het om in het Schotse dorpje Carrbridge, waar jaarlijks deelnemers uit de hele wereld samenkomen voor het World Porridge Making Championship. Wie maakt de beste pap? The Golden Spurtle, vernoemd naar de felbegeerde trofee voor de winnaar, brengt dit bijzondere evenement en zijn kleurrijke deelnemers op een warme en empathische manier in beeld.</p>
<p><img src='https://storage.googleapis.com/picl-prod-cms-assets/still_196241_5ede718e69/still_196241_5ede718e69.jpg'/></p>
<p>Een heerlijke, hartveroverende film die zich afspeelt in een piepklein dorpje in het midden van de Schotse Highlands, op het allerbelangrijkste moment van het jaar. Al dertig jaar strijden toegewijde papfanaten om de felbegeerde Golden Spurtle tijdens het Wereldkampioenschap Haverpap maken. Een hilarische documentaire die zich ontvouwt als een ode aan de warme, lieve inwoners en deelnemers; stuk voor stuk een beetje excentriek, onverstoorbaar en gezegend met verrukkelijke droge humor. Een film die je leert dat je pap goed krijgen, moeilijker is dan nucleaire fysica, dat je altijd met de klok mee moet roeren, want anders…! Maar die je vooral, al houd je misschien helemaal niet van pap, met een bijzonder warm en gelukzalig gevoel achterlaat. Een klein weldadig wonder van een film. "Een verrukkelijke documentaire" ★★★★ de Volkskrant "Alles wat u over pap koken wilt weten, en meer" ★★★★ NRC "Een aangename documentaire over een bijzonder wereldkampioenschap" - Het Parool "Een parel die je voor altijd anders laat kijken naar pap" ★★★★ Cinemagazine "A cosy celebration of porridge and its champions" ★★★★ The Guardian</p>
<p>Te zien tot 22 maart 2026. Net uit het filmtheater.</p>
<p>documentaire/Verenigd Koninkrijk, Australië/Engels</p>]]></description>
      <guid>https://picl.nl/films/the-golden-spurtle</guid>
      <pubDate>Tue, 17 Feb 2026 10:12:50 +0000</pubDate>
    </item>
    <item>
      <title><![CDATA[The North]]></title>
      <description><![CDATA[<p>De Schotse Hooglanden zijn ruig, uitgestrekt en onverbiddelijk. Tussen bergen, meren en winderige valleien ondernemen twee oude vrienden hier een 600 kilometer lange wandeltocht. In The North gebruikt Bart Schrijver het ongetemde landschap als spiegel voor een vriendschap die op de proef wordt gesteld en voor persoonlijke inzichten die alleen in de stilte van de natuur kunnen ontstaan.</p>
<p><img src='https://storage.googleapis.com/picl-prod-cms-assets/The_North_st_2_jpg_sd_high_bb7f497832/The_North_st_2_jpg_sd_high_bb7f497832.jpg'/></p>
<p>Dertigers Chris (Bart Harder) en Lluis (Carles Pulido) ondernemen een tocht van 600 kilometer van Glasgow naar Cape Wrath, met slechts 30 dagen om de route te voltooien in het vaak barre Schotse weer. Maar dit is niet de grootste uitdaging, want die speelt zich af tussen henzelf. Tien jaar vriendschap hebben sporen nagelaten: Chris is opgeslokt door zijn werk, Lluis zoekt nog altijd naar vertrouwen in zichzelf. Terwijl ze zich een weg banen door ruige bergen en uitgestrekte valleien, wordt elke stap een confrontatie met hun onzekerheden en de fragiele balans van hun relatie. The North is een ingetogen, prachtig gefilmde wandelfilm waarin Schrijver de natuur inzet als spiegel van menselijke emoties. Het is een verhaal over vriendschap, zelfontdekking en de stilzwijgende kracht van het doorzetten, gedragen door het adembenemende Schotse landschap. "De Schotse natuur krijgt alle ruimte om voor zich te spreken" ★★★★ de Volkskrant "Magnifieke natuurbeelden" ★★★ VPRO Cinema "Might be the ultimate hiking film" ★★★★ The Guardian "Visueel komt de weidse, afgelegen natuur waartegen zich het kleine vriendendrama afspeelt overweldigend tot zijn recht" - de Filmkrant</p>
<p>Te zien tot 19 april 2026. Net uit het filmtheater.</p>
<p>drama/Nederland/Engels</p>]]></description>
      <guid>https://picl.nl/films/the-north</guid>
      <pubDate>Tue, 17 Feb 2026 10:12:50 +0000</pubDate>
    </item>
    <item>
      <title><![CDATA[Voor de Meisjes]]></title>
      <description><![CDATA[<p>Hij opende het Nederlands Film Festival 2025, kreeg lovende recensies en won als kers op de taart maar liefst drie Gouden Kalveren, waaronder die voor Beste Film. Je kunt wel stellen dat deze nieuwe film van Oscarwinnaar Mike van Diem (Karakter) een echte must-see is. In Voor de Meisjes spelen Thekla Reuten, Fedja van Huêt, Noortje Herlaar en Valentijn Dhaenens twee koppels die terechtkomen in een morele strijd over de levens van hun dochters en daarbij tot het uiterste gaan.</p>
<p><img src='https://storage.googleapis.com/picl-prod-cms-assets/still_198194_64e45f1eab/still_198194_64e45f1eab.jpg'/></p>
<p>Twee bevriende stellen delen al jaren een vakantiehuis in de Oostenrijkse Alpen. Wanneer hun puberdochters tijdens een gezamenlijke vakantie betrokken raken bij een ongeluk, brokkelt de ogenschijnlijke vriendschap in rap tempo af. Oud zeer en opgekropte frustraties drijven de ouders steeds verder uit elkaar als ze horen dat één dochter kan worden gered, maar alleen als het andere meisje wordt opgegeven. Wat begint als een moreel dilemma, ontaardt in een absurde strijd vol manipulaties en wanhopige acties waarbij de fatsoensgrenzen verder vervagen. Want als het om je kind gaat, is alles toegestaan. Toch? Regisseur Mike van Diem won in 1998 een Oscar voor Beste Internationale Film voor zijn film Karakter. Ook hierin was een rol weggegeld voor Fedja van Huêt. Voor de Meisjes, gebaseerd op de roman 'We doen wat we kunnen' van Lykele Muus, won op het NFF 2025 maar liefst drie Gouden Kalveren: Beste Film, Beste Scenario en Beste Acteur (Thekla Reuten). Voor de Meisjes kijk je nu online op Picl. "Heerlijk vilein, intelligent en soepel verteld" ★★★★ VPRO Cinema "Van Diems beste regieprestatie" ★★★★★ AD "Alles is vilein, hoekig en helder" ★★★★ NRC "Een meer dan fantastische productie" ★★★★½ Cinemagazine "Zwartkomisch vakantiedrama met een vleugje Lanthimos" - de Filmkrant</p>
<p>Te zien tot 26 april 2026. Net uit het filmtheater.</p>
<p>drama, thriller/Nederland/Nederlands</p>]]></description>
      <guid>https://picl.nl/films/voor-de-meisjes</guid>
      <pubDate>Tue, 17 Feb 2026 10:12:50 +0000</pubDate>
    </item>
    <item>
      <title><![CDATA[The Love That Remains]]></title>
      <description><![CDATA[<p>Na Godland keert de IJslandse regisseur Hlynur Pálmason terug met een intiem familiedrama waarin hij de camera richt op de kleine barsten die ontstaan wanneer twee mensen elkaar niet meer volledig kunnen missen. In The Love That Remains onderzoekt hij hoe een relatie kan afbrokkelen zonder volledig te verdwijnen. Dit doet hij door zijn kenmerkende beeldtaal en verstilde muzikale nuances.</p>
<p><img src='https://storage.googleapis.com/picl-prod-cms-assets/still_195699_47f5c9e963/still_195699_47f5c9e963.jpg'/></p>
<p>Na de scheiding met haar man Magnús probeert kunstenares Anna haar leven opnieuw vorm te geven. Terwijl zij met hun drie kinderen een nieuw ritme vindt, blijft Magnús houvast zoeken in het vertrouwde. Hij is zeevisser, en telkens wanneer hij aan land komt, zoekt hij Anna op, uit liefde, behoefte of simpelweg het onvermogen om haar los te laten. Zijn korte bezoeken krijgen steeds meer lading en leggen de kwetsbare grens bloot tussen ruimte geven en toch aanwezig willen blijven. De vroegere verbondenheid blijft voelbaar, maar met de scheiding komen onvermijdelijk nieuwe spanningen naar boven. Met poëtische beelden van bessen, paddenstoelen en het IJslandse landschap, begeleidt door een zachte pianoscore, bouwt Hlynur Pálmason in The Love That Remains aan een teder en bij vlagen wrang portret van een gezin in transitie. Hij mengt lichte en rauwe scènes en maakt voelbaar hoe liefde achterblijft als restspoor. Niet verdwenen, maar van vorm veranderd. "Kwetsbare romantiek én absurd, surreël geweld" ★★★★ de Volkskrant "Charmant, dromerig, arty" ★★★★ NRC "Bitterzoet, droogkomisch familiedrama" ★★★ VPRO Cinema "Hlynur Pálmason heeft een volstrekt eigenzinnig en verrassend luchtig drama gemaakt" - de Filmkrant</p>
<p>Te zien tot 19 april 2026. Nu ook te zien in het filmtheater.</p>
<p>drama, komedie/IJsland, Denemarken, Zweden/IJslands</p>]]></description>
      <guid>https://picl.nl/films/the-love-that-remains</guid>
      <pubDate>Tue, 17 Feb 2026 10:12:50 +0000</pubDate>
    </item>
    <item>
      <title><![CDATA[Le pot-au-feu]]></title>
      <description><![CDATA[<p>Le pot-au-feu is een zintuiglijke, romantische ode aan koken als levenskunst. In de serene Franse buitenlucht ontvouwt zich een verhaal dat even langzaam suddert als de gerechten die erin worden bereid: een intimistisch portret van twee mensen die al jaren hecht zijn, zonder hun gevoelens volledig uit te spreken. Een film die je meeneemt naar een wereld waar aandacht, tijd en smaak de regels uitmaken.</p>
<p><img src='https://storage.googleapis.com/picl-prod-cms-assets/3603_GLS_13_1_136bbca3d0/3603_GLS_13_1_136bbca3d0.jpg'/></p>
<p>Deze film maakt deel uit van Picl Encore: onze favoriete winterfilms. Het verhaal draait om Dodin Bouffant (Benoît Magimel), een befaamde chef, en Eugénie (Juliette Binoche), zijn even briljante koks-partner met wie hij al twintig jaar een uitzonderlijke culinaire relatie deelt. Terwijl ze samen de meest verfijnde maaltijden creëren, groeit ook de genegenheid tussen hen. Maar net als in de keuken laat Eugénie zich niet opjagen. Hun relatie ontvouwt zich in stiltes, blikken en gebaren, terwijl de film laat zien hoe liefde en koken elkaar kunnen spiegelen. Ze vereisen beide vertrouwen, toewijding en geduld. Ingrediënten waar deze film geen genoeg van kan krijgen. Geregisseerd door Trần Anh Hùng, die in Cannes de prijs voor Beste Regie won met deze film, blinkt Le pot-au-feu uit in zijn meeslepende details. Met het verfijnde spel van Benoît Magimel en Juliette Binoche en adembenemende food cinematography is de film een elegante viering van smaak, ambacht en liefde. Le pot-au-feu een klassiek kostuumdrama dat voelt als een zorgvuldig bereide maaltijd. "Verrukkelijke foodporno in een prachtig chateau" ★★★★ VPRO Cinema "Een liefdesverklaring aan de Franse culinaire traditie" ★★★★ NRC "Een lievig drama vol likkebaardend lekker koken" ★★★ Trouw "Juliette Binoche foodie romance is an invitation to drool" ★★★ The Guardian "Ingetogen en tegelijk uitbundige fantasie over de bijzondere relatie tussen een fijnproever en zijn kok" - Filmkrant</p>
<p>Te zien tot 22 maart 2026. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/le-pot-au-feu-2023</guid>
      <pubDate>Tue, 17 Feb 2026 10:12:51 +0000</pubDate>
    </item>
    <item>
      <title><![CDATA[Good Luck to You, Leo Grande]]></title>
      <description><![CDATA[<p>Na decennia van matige seks wil de gepensioneerde Nancy eindelijk plezier vinden in de liefde bedrijven. Daarvoor huurt ze sekswerker Leo Grande in. Met een duidelijk doel, veel geduld en luchtige momenten leren Nancy en Leo elkaar vanbinnen en vanbuiten kennen. Good Luck to You, Leo Grande is een warme, scherpe en verrassend ontroerende film over verlangen, schaamte en zelfontdekking. In één hotelkamer ontvouwt zich een intiem spel tussen twee mensen die elkaar niets verschuldigd zijn, behalve eerlijkheid.</p>
<p><img src='https://storage.googleapis.com/picl-prod-cms-assets/Good_Luck_to_You_Leo_Grande_596ad517ce/Good_Luck_to_You_Leo_Grande_596ad517ce.jpg'/></p>
<p>Deze film maakt deel uit van Picl Encore: onze favoriete winterfilms. De gepensioneerde lerares Nancy heeft haar hele leven braaf binnen de lijntjes geleefd. Nu besluit ze, na het overlijden van haar man, voor het eerst haar eigen plezier centraal te stellen. Ze huurt de jonge sekswerker Leo Grande, een zelfverzekerde charmeur die haar zowel op haar gemak stelt als uitdaagt. Hun ontmoetingen groeien al snel uit tot meer dan een zakelijke afspraak: twee mensen die elkaar, in al hun kwetsbaarheid, onverwacht spiegelen en iets in de ander herkennen wat ze zelf missen. De film is geregisseerd door Sophie Hyde, bekend van Animals en haar scherpe blik op intimiteit en identiteit. Met slechts twee hoofdrolspelers (briljant vertolkt door Emma Thompson en Daryl McCormack) creëert Hyde een minimalistische maar gelaagde vertelling die wereldwijd lovende recensies kreeg. Een kleine, trefzekere film die grote thema’s met humor en mededogen benadert. "Een onderhoudende en verfrissende film" ★★★★ NRC "Emma Thompson geeft [...] een zinderende masterclass acteren" - Filmkrant "Lichtvoetig doch zwaar politiek gekleurd Kammerspiel" ★★★ VPRO Cinema</p>
<p>Te zien tot 22 maart 2026. Net uit het filmtheater.</p>
<p>Drama, Komedie/Verenigd Koninkrijk/Engels</p>]]></description>
      <guid>https://picl.nl/films/good-luck-to-you-leo-grande-2022</guid>
      <pubDate>Tue, 17 Feb 2026 10:12:51 +0000</pubDate>
    </item>
    <item>
      <title><![CDATA[Anatomy of a Fall]]></title>
      <description><![CDATA[<p>In de ijzige kou van de Franse Alpen vindt zich een van de meest meeslepende drama's plaats van deze eeuw. Tussen de sneeuw treft Sandra (Sandra Hüller) haar dode man aan die uit een raam gevallen lijkt te zijn, maar ligt het wel zo simpel? Of je Anatomy of a Fall nou al een keer gezien hebt of niet, dit bloedstollende meesterwerk van Justine Triet sleept je mee zonder je ook maar even los te laten. Sandra moet niet alleen als een verdachte in een strafzaak terechtstaan, maar ook als een vrouw met ambities en tegenstrijdigheden. Met zo'n officier van justitie begin je zelfs aan je eigen verstand te twijfelen...</p>
<p><img src='https://storage.googleapis.com/picl-prod-cms-assets/Anatomy_of_a_Fall_Filmotomy_Review_5aa6e03453/Anatomy_of_a_Fall_Filmotomy_Review_5aa6e03453.jpg'/></p>
<p>Deze film maakt deel uit van Picl Encore: onze favoriete winterfilms. Wanneer de partner van de Duitse schrijver Sandra onder mysterieuze omstandigheden komt te overlijden, wordt zij direct verdacht door de Franse autoriteiten van moord. Ze raakt hiermee verwikkelt in een proces waarbij de onschuldpresumptie op de proef wordt gesteld. Niet alleen Sandra, maar ook haar elfjarige zoontje Daniël is hiervan de dupe. Met zijn ene ouder recentelijk overleden en de ander verdacht van moord, raakt de visueel beperkte Daniël verloren in het barre systeem van de pleegzorg. Terwijl hij probeert te verwerken wat er allemaal is gebeurt, moet zijn moeder zichzelf verdedigen in de rechtszaal. Gelukkig zijn daar Snoop de hond en de Franse strafrechtadvocaat Vincent (Swann Arlaud) die de situatie voor Daniël en Sandra respectievelijk verdraagzamer maken. Vol met ijzerscherpe dialogen, absurde details en emotioneel realisme wist schrijver/regisseur Justine Triet de welbekende Gouden Palm te bemachtigen in 2023. Ook ontving Anatomy of a Fall meerdere nominaties tijdens de Oscars, waaronder Beste Film, Beste Regisseur, Beste Actrice en Beste Originele Scenario. Bovendien won de blindengeleidehond datzelfde jaar de prestigieuze Honden Palm op Cannes voor zijn rol als Snoop de hond! "Hoofdrolspeler Sandra Hüller heerst over elke afzonderlijke scène van deze film" ★★★★ de Volkskrant "Alles is ambivalent in dit Franse rechtbankdrama" ★★★★ NRC "Spannende ontleding van een ontploft huwelijk" ★★★★ Trouw "Geniale Gouden Palm-winnaar Anatomy of a Fall steekt alle misdaadverhalen naar de kroon" ★★★★ AD</p>
<p>Te zien tot 22 maart 2026. Net uit het filmtheater.</p>
<p>drama/Frankrijk/Frans, Duits, Engels</p>]]></description>
      <guid>https://picl.nl/films/anatomy-of-a-fall-2023</guid>
      <pubDate>Tue, 17 Feb 2026 10:12:51 +0000</pubDate>
    </item>
    <item>
      <title><![CDATA[Le Répondeur]]></title>
      <description><![CDATA[<p>Le Répondeur is de zesde film van regisseur Fabienne Godet, maar pas de eerste die in de Nederlandse bioscopen wordt uitgebracht. Deze ingetogen, lichtvoetige komedie speelt zich af in het sfeervolle Parijs van de stedelijke middenklasse en onderzoekt hoe we ons verhouden tot elkaar, hoe we naar elkaar verlangen en hoe we elkaar weten te vinden via kunst.</p>
<p><img src='https://storage.googleapis.com/picl-prod-cms-assets/Le_r_pondeur_st_2_jpg_sd_high_2025_Emmanuelle_Jacobson_Roques_Le_Bureau_42806e1540/Le_r_pondeur_st_2_jpg_sd_high_2025_Emmanuelle_Jacobson_Roques_Le_Bureau_42806e1540.jpeg'/></p>
<p>Pierre is een succesvolle schrijver, maar komt door de voortdurende stroom telefoontjes van familie, vrienden en exen nauwelijks nog aan werken toe. Hij wil rust en focus, dus besluit hij de getalenteerde stemimitator Baptiste in te huren om zijn telefoongesprekken van hem over te nemen. Wat begint als een puur zakelijke afspraak, loopt langzaam uit de hand: Baptiste neemt ook Pierre’s persoonlijke telefoontjes over. Gaandeweg lopen hun identiteiten steeds meer in elkaar over. Maar juist in die verwarring ontdekken ze allebei onverwacht hoe helend echte aandacht en oprechte verbinding kunnen zijn. Met lichte ironie en warme menselijkheid toont Le Répondeur hoe twee vreemden, via iets kleins als een telefoonlijn, elkaars leven subtiel kunnen veranderen. Bekroond met de Publieksprijs van het Alpe d’Huez Filmfestival 2025. "Heerlijk onderkoeld spel, intelligente dialogen, sympathieke personages" ★★★½ Cinemagazine</p>
<p>Te zien tot 12 april 2026. Net uit het filmtheater.</p>
<p>komedie/Frankrijk/Frans</p>]]></description>
      <guid>https://picl.nl/films/le-repondeur</guid>
      <pubDate>Tue, 17 Feb 2026 10:12:51 +0000</pubDate>
    </item>
    <item>
      <title><![CDATA[Zwei zu eins]]></title>
      <description><![CDATA[<p>In 1981 werd Natja Brunckhorst wereldberoemd met haar rol als Christiane F. in de gelijknamige Duitse filmhit. Ruim 40 jaar later maakt ze opnieuw furore in Duitsland met Zwei zu eins, een luchtige en waargebeurde DDR-komedie die ze zelf regisseerde en schreef. Voor de hoofdrol strikte ze Sandra Hüller, die in 2023 wereldwijd indruk maakte met haar vertolkingen in Anatomy of a Fall en The Zone of Interest.</p>
<p><img src='https://storage.googleapis.com/picl-prod-cms-assets/Zwei_zu_eins_st_16_jpg_sd_high_3ec6367c92/Zwei_zu_eins_st_16_jpg_sd_high_3ec6367c92.jpg'/></p>
<p>Het is de zomer van 1990, en Oost- en West-Duitsland staan op het punt herenigd te worden. Maren en Robert, een getrouwd stel in het Oost-Duitse Halberstadt, merken op dat er continu vrachtwagens af-en-aanrijden naar een opslagcomplex vlakbij hun huis. Nieuwsgierig besluiten ze een kijkje te nemen, en tot hun verbazing vinden ze hier miljarden aan Ostmarken. Hoewel het geld officieel waardeloos is, bedenken ze een slim plan om het te verzilveren, met alle gevolgen van dien. Met charmante nostalgie, scherpe dialogen en een ijzersterke cast vertelt Zwei zu eins over durf, opportunisme en klein verzet in grote tijden. Het was daarmee ook met 500.000 bezoekers in de Duitse zalen een regelrechte hit. ★★★ Trouw "‘Ostalgische’ feelgood" - de Filmkrant</p>
<p>Te zien tot 22 maart 2026. Net uit het filmtheater.</p>
<p>komedie/Duitsland, Frankrijk, VS/Duits</p>]]></description>
      <guid>https://picl.nl/films/zwei-zu-eins</guid>
      <pubDate>Tue, 17 Feb 2026 10:12:52 +0000</pubDate>
    </item>
    <item>
      <title><![CDATA[A Nice Indian Boy]]></title>
      <description><![CDATA[<p>Je grote liefde voorstellen aan je ouders is altijd spannend. Maar al helemaal voor de serieuze arts Naveen. Zijn traditionele Indiase familie weet inmiddels dat hij gay is – maar nu blijkt zijn verloofde ook nog eens wit. Tussen grappige misverstanden, felle familiediscussies en hartverwarmende momenten proberen ze de Bollywoodbruiloft van hun dromen werkelijkheid te maken. A Nice Indian Boy is een hartverwarmende film over cultuurverschillen en knellende familiebanden. Een romantische komedie die eigenzinnig is, verrast en alle clichés slim vermijdt.</p>
<p><img src='https://storage.googleapis.com/picl-prod-cms-assets/still_194122_d2995b2e9c/still_194122_d2995b2e9c.jpg'/></p>
<p>De zachtaardige dokter Naveen weet het zeker: de extraverte fotograaf Jay is de ware. Hij is grappig, creatief en... wit. Als Naveen eindelijk zijn zelfverzekerde vriend aan zijn traditionele Indiase ouders voorstelt, barst een strijd los tussen verwachtingen, cultuur en ware liefde. Want hoewel zijn familie zijn geaardheid accepteert, is dit de eerste keer dat ze ermee worden geconfronteerd. Jay, die als baby werd geadopteerd door Indiase ouders, wil niets liever dan samen met Naveen een grote Bollywoodbruiloft. Maar hoe vier je liefde als niemand het eens is over wat dat betekent? A Nice Indian Boy is een feelgood romcom vol kleurrijke tradities, grote dromen en de zoektocht naar een plek waar je écht jezelf mag zijn. Regisseur Sethi heeft in het echte leven een relatie met acteur Karan Soni, die Naveen speelt. Theaterster Jonathan Groff (Hamilton) vertolkt de rol van Jay. Deze publieksfavoriet werd op meerdere internationale festivals bekroond met de publieksprijs. "Doet non-stop grijnzen" ★★★★ Trouw "Charmant en geloofwaardig" ★★★★ de Volkskrant "Tedere, bitterzoete komedie" - Het Parool "Omarmt de conventies van de romantische komedie, zonder te vervallen in sleetse formulefilmerij" - de Filmkrant</p>
<p>Te zien tot 5 april 2026. Net uit het filmtheater.</p>
<p>romantiek, komedie/VS/Engels</p>]]></description>
      <guid>https://picl.nl/films/a-nice-indian-boy</guid>
      <pubDate>Tue, 17 Feb 2026 10:12:52 +0000</pubDate>
    </item>
    <item>
      <title><![CDATA[I'm Still Here]]></title>
      <description><![CDATA[<p>In de jaren zeventig kende Brazilië een militaire dictatuur, die honderden mensen spoorloos liet verdwijnen. Voormalig congreslid Rubens Paiva was er daar een van. Voor zijn vrouw en vijf kinderen kwam er aan hun idyllische gezinsleven abrupt een einde. Gebaseerd op de memoires van Marcelo Rubens Paiva, toont het prachtige I’m Still Here de gevolgen voor de achterblijvers. Winnaar van de Oscar voor beste niet-Engelstalige film en in deze tijd van desinformatie onmiskenbaar urgent.</p>
<p><img src='https://storage.googleapis.com/picl-prod-cms-assets/still_187166_cc861f7aa8/still_187166_cc861f7aa8.jpg'/></p>
<p>Aan de zonnige stranden van Rio de Janeiro maken we kennis met de hechte familie Paiva: vader Rubens, moeder Eunice en hun vijf kinderen. Onder de militaire repressie van de jaren zeventig proberen ze een normaal leven te leiden, maar de dreiging is altijd voelbaar. En op een dag wordt Rubens opgepakt en keert hij nooit meer terug. De levens van Eunice en hun kinderen veranderen na de verdwijning abrupt, en voorgoed. Eunice wordt gevangengenomen en onder druk gezet door het regime om haar vrienden en familie te verraden. Als ze 12 dagen later wordt vrijgelaten, zet ze alles op alles om zich af te zetten tegen het corrupte regime en te strijden voor de rechten van duizenden verdwenen, onschuldige burgers en hun families. I’m Still Here is gebaseerd op de memoires van Marcelo Rubens Paiva, waarin hij het waargebeurde verhaal van de verdwijning van zijn vader vertelt. Regisseur Walter Salles (Central Station, The Motorcycle Diaries, On the Road) keerde voor de film voor het eerst in 16 jaar weer terug naar zijn thuisland Brazilië. Bij de Oscars werd de film bekroond tot Beste Internationale Film, en actrice Fernanda Torres won voor haar rol de Golden Globe voor Beste Actrice. "Kijkt de verschrikkingen van de dictatuur recht in de ogen" ★★★★ de Volkskrant "Een noodzakelijke film" ★★★★ NRC "Een fenomenale Fernanda Torres" ★★★★ Cinemagazine "Onmiskenbaar urgent" - de Filmkrant</p>
<p>Te zien tot 22 maart 2026. Net uit het filmtheater.</p>
<p>drama/Brazilië, Frankrijk/Portugees</p>]]></description>
      <guid>https://picl.nl/films/im-still-here</guid>
      <pubDate>Tue, 17 Feb 2026 10:12:52 +0000</pubDate>
    </item>
    <item>
      <title><![CDATA[The Seed of the Sacred Fig]]></title>
      <description><![CDATA[<p>De Iraanse filmmaker Mohammad Rasoulof kent de grillen van het Iraanse regime maar al te goed. Al in 2011 werd het hem verboden om nog films te maken, waarna hij een reisverbod opgelegd kreeg en een gevangenisstraf van een jaar. Toch bleef hij proberen om films te maken binnen de grenzen van zijn thuisland. Maar vlak voor de wereldpremière van zijn nieuwste film – The Seed of the Sacred Fig – ontvluchtte hij Iran om te ontsnappen aan een gevangenisstraf van 8 jaar. In deze zinderende thriller laat Rasoulof zien hoe het regime een gezin van binnenuit ontwricht.</p>
<p><img src='https://storage.googleapis.com/picl-prod-cms-assets/The_Seed_of_the_Sacred_Fig_st_2_jpg_sd_low_515acb7662/The_Seed_of_the_Sacred_Fig_st_2_jpg_sd_low_515acb7662.jpg'/></p>
<p>Iman maakt promotie en wordt onderzoeksrechter bij de revolutionaire rechtbank in Teheran. Zijn werk bestaat voornamelijk uit het zonder vragen te stellen afstempelen van doodsvonnissen. Deze nieuwe positie legt hem, zijn vrouw en hun twee dochters onder een vergrootglas. De druk ligt hoog en Iman kampt met wantrouwen en paranoia, terwijl de politieke protesten in het land escaleren. Als zijn pistool opeens verdwijnt, verdenkt hij zijn eigen gezin en stapt hij over op drastische maatregelen… The Seed of the Sacred Fig verbeeldt op indrukwekkende wijze de wanhoop en woede van een nieuwe protestgeneratie in Iran. De film werd genomineerd voor de Oscar voor beste niet-Engelstalige film. "IJzingwekkende paranoiathriller" ★★★★ NRC "Uitgebeende psychologische thriller" ★★★★ VPRO Cinema "Misschien wel Rasoulofs belangrijkste film" ★★★★ InDeBioscoop "Zinderende aanklacht tegen het patriarchaat" - de Filmkrant</p>
<p>Te zien tot 22 maart 2026. Net uit het filmtheater.</p>
<p>drama/Iran/Farsi</p>]]></description>
      <guid>https://picl.nl/films/the-seed-of-the-sacred-fig-2024</guid>
      <pubDate>Tue, 17 Feb 2026 10:12:52 +0000</pubDate>
    </item>
    <item>
      <title><![CDATA[Babygirl]]></title>
      <description><![CDATA[<p>Na haar debuutfilm Instinct besloot Halina Reijn haar regietalent internationaal te beproeven, met groot succes. Op het afgelopen filmfestival van Venetië ging Babygirl in première, waar het door de pers werd ontvangen als dé sensatie van het festival. Met Nicole Kidman en Harris Dickinson in de hoofdrollen levert Reijn een onthutsende erotische thriller die, vanuit de female gaze, de geheime en donkere seksuele verlangens van haar hoofdpersonage verkent.</p>
<p><img src='https://storage.googleapis.com/picl-prod-cms-assets/Babygirl_st_6_jpg_sd_low_173aaddefb/Babygirl_st_6_jpg_sd_low_173aaddefb.jpg'/></p>
<p>Romy (Nicole Kidman) leidt een ogenschijnlijk perfect leven. Ze heeft een hoge positie in een succesvol megabedrijf, is getrouwd met een liefhebbende man (Antonio Banderas) en heeft twee leuke dochters. Maar onder de oppervlakte knaagt een gevoel van ongenoegen. Dan verschijnt de jonge stagiair Samuel (Harris Dickinson) op het toneel. Zijn brutaliteit en zelfverzekerdheid wakkeren een verborgen verlangen in haar aan. Bij hem vindt ze de vrijheid om haar verborgen fantasieën van seksuele onderwerping te verkennen. Langzaam durft ze de regie uit handen te geven, met grote gevolgen voor haar perfect opgebouwde leven. Babygirl is de tweede Engelstalig film van Halina Reijn (na Bodies Bodies Bodies). Ze liet zich inspireren door erotische thrillers van de jaren 90, zoals Basic Instinct en Fatal Attraction, maar vond dat deze films vrouwelijke seksualiteit vooral vanuit een mannelijk perspectief benaderden. In Babygirl kiest ze voor de female gaze, met een focus op zelfliefde en het omarmen van alle aspecten van jezelf, inclusief de donkere kanten. “Weet de ‘sweet spot’ te raken waar de kijker zich lichtelijk geprovoceerd en geprikkeld voelt, maar bovenal vakkundig vermaakt wordt” ★★★★ NRC “Fris en verrassend” ★★★★ VPRO Cinema “Halina Reijns reputatie als filmregisseur kan niet meer stuk” ★★★★ Trouw “Speels, zelfbewust en ongrijpbaar” – de Filmkrant “Een film die ongetwijfeld nog jaren in onze geheugens gegrift blijft” ★★★★½ Cinemagazine “Halina Reijn laat Nicole Kidman grenzen verleggen” ★★★½ FilmTotaal</p>
<p>Te zien tot 22 maart 2026. Net uit het filmtheater.</p>
<p>thriller/VS/Engels</p>]]></description>
      <guid>https://picl.nl/films/babygirl</guid>
      <pubDate>Tue, 17 Feb 2026 10:12:52 +0000</pubDate>
    </item>
    <item>
      <title><![CDATA[L'intérêt d'Adam]]></title>
      <description><![CDATA[<p>Na het fenomenale Un monde, over de wrede wereld van de basisschool, duikt de Belgische filmmaker Laura Wandel nu in de microkosmos van het ziekenhuis. Op een onderbezette pediatrische afdeling volgen we de betrokken verpleegkundige Lucy, gespeeld door Léa Drucker (Close, L'été dernier). Wanneer een ondervoed kind wordt opgenomen, wordt Lucy voor pijnlijke beslissingen gesteld. L'intérêt d'Adam werd door de gebroeders Dardenne geproduceerd en toont veel affiniteit met hun humanistische blik.</p>
<p><img src='https://storage.googleapis.com/picl-prod-cms-assets/still_203498_a0739a2a9f/still_203498_a0739a2a9f.jpg'/></p>
<p>Hoofdverpleegkundige Lucy draagt tijdens haar nachtdienst de zorg voor de vierjarige Adam. Na een uitspraak van de kinderrechter is hij opgenomen in het ziekenhuis wegens ondervoeding. Zijn moeder Rebecca mag haar zoontje in principe alleen tijdens bezoekuren zien, maar Lucy besluit ondanks de strikte regels een uitzondering te maken. Als de uitgeputte en radeloze Rebecca weigert om Adam alleen te laten, komt Lucy voor een moeilijke keuze te staan. De druk vanuit het systeem neemt toe en Lucy volgt haar eigen kompas. Ze probeert de regels zover mogelijk op te rekken om zowel Adam als zijn moeder te ondersteunen. L'intérêt d'Adam opende de Semaine de la Critique in Cannes. Met handcamera en gefilmd in sequentieshots wordt het razende ritme van het zorgpersoneel benadrukt. Iedere ademhaling en beweging wordt vastgelegd. De rol van Rebecca wordt gespeeld door de Frans-Roemeense Anamaria Vartolomei. Zij was eerder te zien in o.a. L'événement en Mickey 17. "Regisseur Laura Wandel laat de druk hoog oplopen" ★★★★ de Volkskrant "Klein, intiem verhaal" ★★★★ Trouw "Wie bereid is zich te laten onderdompelen in een moreel spanningsveld zonder vangnet, wordt beloond met een intens en integer drama dat zowel scherp als menselijk is." ★★★★ Cinemagazine "Zo naturalistisch van opzet dat het welhaast een documentaire lijkt" - de Filmkrant</p>
<p>Te zien tot 31 mei 2026. Nu ook te zien in het filmtheater.</p>
<p>drama/België, Frankrijk/Frans</p>]]></description>
      <guid>https://picl.nl/films/l-interet-d-adam</guid>
      <pubDate>Tue, 17 Feb 2026 10:12:52 +0000</pubDate>
    </item>
    <item>
      <title><![CDATA[Heldin]]></title>
      <description><![CDATA[<p>Tijdens één dienst volgen we verpleegkundige Floria, die in een Zwitsers ziekenhuis werkt. Ze heeft veel ervaring, maar voor het werk dat ze samen met één collega verzet, zijn eigenlijk vier mensen nodig. In deze snelkookpan van stress en emoties blijft Floria onverstoorbaar doorgaan - tot er iets knapt. Net als in de veelgeprezen ziekenhuisserie ‘The Pitt’ laat Heldin zien hoe hoog de werkdruk in de zorg is. Een indrukwekkend en beklemmend verhaal, en een ode aan de verpleegkundige.</p>
<p><img src='https://storage.googleapis.com/picl-prod-cms-assets/still_196095_dc5747fd17/still_196095_dc5747fd17.jpg'/></p>
<p>Verpleegkundige Floria navigeert het hoge werktempo op een chirurgische afdeling met onverminderde toewijding. Ondanks de onderbezetting van haar dienst - ze moet het doen met één andere collega en een kersverse stagiair - verzorgt Floria haar patiënten deskundig en vol overgave. Maar naarmate de nacht vordert, wordt haar werk steeds meer een race tegen de klok. Heldin is de derde speelfilm van de Zwitserse regisseur Petra Volpe. Hoofdrolspeler Leonie Benesch was eerder te zien in Das Lehrerzimmer, waarin ze ook veel indruk maakte. "Adembenemend drama" ★★★★ Trouw "Meeslepende ode aan verpleegkundigen" ★★★★ NRC "Speelt knap met tijd" ★★★★ VPRO Cinema "Vaardig plaatst Petra Volpe de kijker in de snelkookpan van stress en emoties" - de Filmkrant "Pachtig, humaan werk" ★★★★½ Cinemagazine "Gezegend met de hoofdrol van Leonie Benesch" ★★★★ InDeBioscoop</p>
<p>Te zien tot 19 april 2026. Net uit het filmtheater.</p>
<p>drama/Zwitserland/Duits</p>]]></description>
      <guid>https://picl.nl/films/heldin</guid>
      <pubDate>Tue, 17 Feb 2026 10:12:53 +0000</pubDate>
    </item>
    <item>
      <title><![CDATA[Second Victims]]></title>
      <description><![CDATA[<p>Ziekenhuizen kampen wereldwijd met grote personeelstekorten – een belangrijk thema dat ook centraal staat in Second Victims. Onder de enorme werkdruk die artsen ervaren kunnen kleine fouten verstrekkende gevolgen hebben. Precies daarover gaat deze bloedstollende Deense ziekenhuisthriller met Trine Dyrholm (Poison, Queen of Hearts): de enorme impact van één misstap.</p>
<p><img src='https://storage.googleapis.com/picl-prod-cms-assets/still_197564_fc803c4ae4/still_197564_fc803c4ae4.jpg'/></p>
<p>Door personeelstekort moet neuroloog Alexandra twee shifts tegelijkertijd draaien op de spoedeisende hulp in Kopenhagen. Tijdens haar dienst komt de 18-jarige Oliver binnen met ernstige hoofdpijn. Alexandra denkt dat hij migraine heeft en negeert het advies van arts in opleiding Emilie, die haar vraagt om een hersenscan te maken. Kort daarna raakt Oliver in coma. Deze medische misser heeft ingrijpende gevolgen: voor Oliver, voor zijn moeder Camilla, en voor Alexandra, die worstelt met schuldgevoelens. Terwijl het ziekenhuis kampt met beperkte middelen en hoge werkdruk, wordt duidelijk hoezeer fouten zowel patiënten als artsen kunnen treffen. Met krachtige vertolkingen van Özlem Saglanmak als Alexandra en Trine Dyrholm als Camilla legt Second Victims pijnlijk maar overtuigend bloot hoe het zorgsysteem faalt én hoe mensen lijden onder dat falen. Een film die empathie oproept en de menselijke tol van medische fouten blootlegt. "Deens ziekenhuisdrama met de kenmerken van een thriller" ★★★ De Volkskrant "Barst van de dramatische scènes waar de Deense acteerkanonnen in kunnen uitblinken" - de Filmkrant "Effectieve aanklacht tegen de hoge werkdruk in de zorg" ★★★ VPRO Cinema "Trine Dyrholm is altijd fabuleus” - De Groene Amsterdammer “Sterk acteerwerk” - Parool</p>
<p>Te zien tot 5 april 2026. Nu ook te zien in het filmtheater.</p>
<p>thriller, drama/Denemarken/Deens</p>]]></description>
      <guid>https://picl.nl/films/second-victims</guid>
      <pubDate>Tue, 17 Feb 2026 10:12:53 +0000</pubDate>
    </item>
    <item>
      <title><![CDATA[The Worst Person in The World]]></title>
      <description><![CDATA[<p>In 2021 veroverde Joachim Trier’s The Worst Person in the World de wereld. De film werd genomineerd voor een Oscar voor Beste Internationale Film, won talloze prijzen en markeerde de doorbraak van Renate Reinsve, die op Cannes de prijs voor Beste Actrice won. Deze sprankelende, diep menselijke karakterstudie over liefde, keuzes en de voortdurende zoektocht naar jezelf, raakte precies de gevoelige snaar bij zowel critici als publiek. Nu opnieuw op Picl te zien als Regie Voorafje bij de nieuwste samenwerking tussen Trier en Reinsve:</p>
<p><img src='https://storage.googleapis.com/picl-prod-cms-assets/the_worst_person_in_the_world_film_still_5b48049a71/the_worst_person_in_the_world_film_still_5b48049a71.jpg'/></p>
<p>Julie (Renate Reinsve) loopt tegen de dertig en worstelt nog altijd met de vraag wat ze met haar leven wil. Ze switcht van studie naar studie en werkt ondertussen in allerlei losse baantjes. Ze woont samen met de vijftien jaar oudere striptekenaar Aksel, maar wanneer ze op een feestje Eivind ontmoet, verlaat ze Aksel en begint een nieuwe relatie. Maar haar zoektocht blijft doorgaan; ze wil meer. Meer vrijheid, meer passie, meer zingeving. In twaalf hoofdstukken volgen we Julie terwijl ze haar weg zoekt door de verwarringen van het volwassen leven, op zoek naar liefde, richting en zichzelf.Met The Worst Person in The World creëerde Joachim Trier met behulp van een ijzersterk scenario van Eskil Vogt en verbluffend acteerwerk een film die diep resoneert bij een generatie die eindeloos zoekt naar zichzelf, hun liefde, hun ambities en hun plaats in de wereld. Een doorbraak voor Reinsve, die haar indrukwekkende talent opnieuw laat zien in Trier’s nieuwste film Sentimental Value. "Heerlijk eigenzinnig romantisch drama" ★★★★★ VPRO Cinema "Vol humoristische observaties over generatieconflicten" ★★★★ NRC "Een bijzonder rijke film" ★★★★ Trouw "Meesterlijk' [...] ‘Fris en urgent, en weet te ontroeren" - de Filmkrant</p>
<p>Te zien tot 22 maart 2026. Net uit het filmtheater.</p>
<p>Drama/Noorwegen/Noors</p>]]></description>
      <guid>https://picl.nl/films/the-worst-person-in-the-world-2021</guid>
      <pubDate>Tue, 17 Feb 2026 10:12:53 +0000</pubDate>
    </item>
    <item>
      <title><![CDATA[DJ Ahmet]]></title>
      <description><![CDATA[<p>Op het afgelegen platteland van Noord-Macedonië bestaat het leven van de 15-jarige Ahmet vooral uit hard werken en schapen hoeden. Hij groeit op binnen een strenge moslimgemeenschap en sinds de dood van zijn moeder klampt zijn vader zich vast aan arbeid en het geloof. Het jongere broertje van Ahmet weigert intussen om te praten. Wanneer Ahmet per toeval op een illegale rave stuit én verliefd wordt, begint hij te dromen van een andere toekomst. DJ Ahmet is een hartverwarmende film over de bevrijdende kracht van muziek. Een ode aan iedereen die ooit het gevoel had tussen twee werelden te leven.</p>
<p><img src='https://storage.googleapis.com/picl-prod-cms-assets/DJ_Ahmet_st_2_jpg_sd_low_b27ebdd7d1/DJ_Ahmet_st_2_jpg_sd_low_b27ebdd7d1.jpg'/></p>
<p>Na de rave kan Ahmet de beat niet meer loslaten; een dj-droom giert nu door zijn lichaam. Met een tractor als boombox probeert hij zijn carrière in het geheim tot leven te brengen. Maar dit gaat moeilijker dan gedacht, met een strenge vader en een traditionele gemeenschap die hem van het podium proberen af te houden. Het helpt ook niet dat Ahmet verliefd is op Aya, die al uitgehuwelijkt is aan een ander. Maar dan komt er hulp uit onverwachte hoek. Muziek speelt de hoofdrol in dit charmante speelfilmdebuut van de Macedonische filmmaker Georgi M. Unkovski. De elektronische klanken staan pal tegenover de stilte van het dorpsleven, maar voor Ahmet zijn het symbolen van verandering en hoop. DJ Ahmet ging in première op het Sundance Film Festival, waar hij de publieksprijs won. "Fraaie tekening van de warme verhouding tussen Ahmet en zijn gevoelige broertje Naim" ★★★ NRC "Unkovski raakt een snaar omdat hij durft te geloven in de menselijkheid achter de clichés" ★★★½ Cinemagazine</p>
<p>Te zien tot 7 juni 2026. Net uit het filmtheater.</p>
<p>drama/Macedonië/Turks, Macedonisch, Engels</p>]]></description>
      <guid>https://picl.nl/films/dj-ahmet</guid>
      <pubDate>Tue, 17 Feb 2026 10:12:53 +0000</pubDate>
    </item>
    <item>
      <title><![CDATA[Little Amélie or the Character of Rain]]></title>
      <description><![CDATA[<p>Wat als je de wereld weer even kon ervaren door de ogen van kind? Deze Franse animatiefilm neemt je mee op een betoverende odyssee waarin de kleine Amélie de wereld ontdekt. Wanneer zij op driejarige leeftijd voor het eerst witte chocolade proeft, begint ze pas écht met leven. Little Amélie or the Character of Rain is een kleurrijk meesterwerkje dat je ongetwijfeld zal ontroeren. Niet alleen door de prachtige vormgeving, maar ook door de mooie thema's als opgroeien, herinneringen en afscheid nemen.</p>
<p><img src='https://storage.googleapis.com/picl-prod-cms-assets/still_195305_fdc120dd06/still_195305_fdc120dd06.jpg'/></p>
<p>Amélie heeft Belgische ouders, maar groeit op in het naoorlogse Japan van de jaren 60. Volgens een Japanse overtuiging zijn kinderen tot hun derde levensjaar nog een beetje goddelijk. Wanneer de kleine Amélie die leeftijd bereikt, begint haar menselijke ontwikkeling pas écht. Ze leert praten, ontdekt haar emoties en beleeft voor het eerst bewust de wisseling van de seizoenen. In dit proces speelt de huishoudster van de familie, Nishio-san, een belangrijke rol. Zij begeleidt Amélie met geduld en zachtheid en vormt een brug tussen de wereld van volwassenen en die van een kind. Hartverwarmend en lichtvoetig, maar tegelijk verrassend volwassen, raakt het verhaal herkenbare thema’s die onder de oppervlakte schuilgaan. De film is een visueel genot voor jong en oud en brengt een ode aan de traditionele Japanse anime. Little Amélie or the Character of Rain is gebaseerd op de autobiografische roman van Amélie Nothomb, dochter van een Belgische diplomaat. "Een zeldzaam rijke, intelligente vertelling. Grote klasse" ★★★★★ VPRO Cinema "Wonderschone odyssee" ★★★★★ Trouw "Oogverblindend en betoverend" ★★★★★ NRC "Naast de prachtige animatie en aandoenlijke personages kunnen we ook volop genieten van de nodige humor" ★★★★ Cinemagazine "De beste lange animatie van het jaar" - de Filmkrant</p>
<p>Te zien tot 25 mei 2026. Nu ook te zien in het filmtheater.</p>
<p>animatie, drama, biografisch/Frankrijk/Frans</p>]]></description>
      <guid>https://picl.nl/films/little-amelie-or-the-character-of-rain</guid>
      <pubDate>Tue, 17 Feb 2026 10:12:54 +0000</pubDate>
    </item>
    <item>
      <title><![CDATA[All That's Left of You]]></title>
      <description><![CDATA[<p>All That’s Left of You verschijnt tegen de achtergrond van het aanhoudende en steeds verder escalerende conflict tussen Israël en Palestina. In dit persoonlijke familiedrama, dat drie generaties omspant, onderzoekt de Jordaans-Amerikaanse regisseur Cherien Dabis hoe politieke realiteit, en het daarmee verweven geweld en verlies, doorwerkt in het leven van gewone mensen.</p>
<p><img src='https://storage.googleapis.com/picl-prod-cms-assets/All_That_s_Left_of_You_st_2_jpg_sd_low_4db86aa704/All_That_s_Left_of_You_st_2_jpg_sd_low_4db86aa704.jpg'/></p>
<p>Op de Westelijke Jordaanoever, in 1988, raakt de jonge Noor ernstig gewond tijdens een protest tegen de Israëlische bezetting. Dit moment staat niet op zichzelf, vertelt zijn moeder Hanan. Haar verhaal voert terug naar 1948, wanneer Noors grootvader Sharif in Jaffa een normaal gezinsleven probeert op te bouwen in een politieke context die dat vrijwel onmogelijk maakt. De ervaringen laten diepe sporen na bij zijn zoon Salim en werken uiteindelijk door in het leven van Noor. Zo ontvouwt de film zich als een mozaïek van herinneringen, waarin verleden en heden voortdurend met elkaar in gesprek zijn. All That’s Left of You schetst een ingetogen portret van hoe geschiedenis zich diep nestelt in families. Zonder grote gebaren laat de film zien hoe trauma en veerkracht naast elkaar kunnen bestaan, en hoe persoonlijke verhalen onlosmakelijk verbonden raken met collectief verleden. "De film is vloeiend en strak gecomponeerd, en maakt het leven onder hartverscheurende onderdrukking en geweld tot op de huid invoelbaar" ★★★★½ FilmTotaal "Aangrijpend drama over ontwortelde Palestijnse familie" ★★★★ VPRO Cinema "Historische epos" ★★★★ de Volkskrant "Een belangrijke film, met sterke acteerprestaties, zeker ook van de kinderen" ★★★★ Cinemagazine "Een ambitieuze film" - de Filmkrant</p>
<p>Te zien tot 31 mei 2026. Net uit het filmtheater.</p>
<p>drama/Duitsland/Arabisch, Engels</p>]]></description>
      <guid>https://picl.nl/films/all-that-s-left-of-you</guid>
      <pubDate>Tue, 17 Feb 2026 10:12:54 +0000</pubDate>
    </item>
    <item>
      <title><![CDATA[Was Marielle Weiss]]></title>
      <description><![CDATA[<p>De tienerdochter van Julia en Tobias heeft van de een op andere dag een wonderlijke gave: ze kan alles horen wat haar ouders zeggen en ervaren wat zij meemaken. Echt álles. Hoe ga je als ouders om met een alwetende tienerdochter? En wat doet het verdwijnen van privacy met de relatie met je kind en die met elkaar? Het zwartkomische familiedrama Was Marielle Weiss is een geestig gedachte-experiment met veel onderkoelde humor. Kun je voldoen aan het beeld dat je zou willen dat je kinderen van je hebben?</p>
<p><img src='https://storage.googleapis.com/picl-prod-cms-assets/still_201240_015cc7d943/still_201240_015cc7d943.jpg'/></p>
<p>Ultrakort: het kleine filmcadeautje vóór de hoofdfilm! Ultrakort films zijn kort, verrassend en vaak betoverend mooi. Voorafgaand aan deze film zie je de animatie Voor eeuwig en altijd van Shanice Kamminga, over een kamer waarin vijf eeuwen aan verhalen van liefde, verlies en alles daartussen worden verteld. Samen met hun dochter Marielle leiden Julia en Tobias een goed leven. Ze hebben een mooi huis en allebei een eigen carrière. Maar beide ouders hebben ook zo hun geheimen. Na een gebeurtenis bij Marielle op school verandert alles: ze blijkt opeens alles te kunnen zien en horen wat haar ouders doen. Ook achter gesloten deuren. Langzaam maar zeker komen de leugentjes en spanningen binnen het huwelijk van haar ouders aan het licht. Julia en Tobias kunnen er niet langer omheen. Was Marielle Weiss is de tweede speelfilm van Frédéric Hambalek. De film werd genomineerd voor de Gouden Beer op het Filmfestival van Berlijn. "Geestige confrontatie voor eenieder die zegt privacy niet zo belangrijk te vinden" ★★★ de Volkskrant "De Duitse actrice Laeni Geiseler is een boeiende verschijning" ★★★ Trouw "Verrukkelijk ongemakkelijke en zelfs vervreemdende momenten" - de Filmkrant</p>
<p>Te zien tot 17 mei 2026. Nu ook te zien in het filmtheater.</p>
<p>drama, komedie/Duitsland/Duits</p>]]></description>
      <guid>https://picl.nl/films/was-marielle-weiss</guid>
      <pubDate>Tue, 17 Feb 2026 10:12:54 +0000</pubDate>
    </item>
    <item>
      <title><![CDATA[La venue de l'avenir]]></title>
      <description><![CDATA[<p>In het sfeervolle La venue de l’avenir brengt een onverwachte erfenis vier familieleden samen en opent zo de deur naar een verborgen verleden. Op ingenieuze wijze verweeft regisseur Cédric Klapisch heden en verleden in een film over identiteit, kunst en de sporen die generaties voor ons nalaten. Met een glansrol voor allerhande negentiende-eeuwse Franse iconen, waaronder Victor Hugo, Sarah Bernhardt en Claude Monet.</p>
<p><img src='https://storage.googleapis.com/picl-prod-cms-assets/still_195059_07104fdd66/still_195059_07104fdd66.jpg'/></p>
<p>Vier neven en nichten erven in het heden gezamenlijk een vervallen huis in Normandië. Het is het huis dat hun mysterieuze voorouder Adèle in 1895 achterliet, toen ze naar Parijs trok, op zoek naar haar moeder. Terwijl Adèle’s verhaal zich ontvouwt in de bruisende stad van impressionisten en fotografen, volgen haar nakomelingen ruim een eeuw later haar spoor en ontdekken ze hoe verleden en toekomst onlosmakelijk met elkaar verweven zijn. Met oog voor detail, een rijk kleurenpalet en oogstrelende historische scènes creëert Klapisch met La venue de l’avenir een gelaagde vertelling die tegelijk persoonlijk en universeel aanvoelt: een film over familie, kunst, en de kleuren van de tijd. "Verrassend aangenaam kijkavontuur over familie, liefde, ambities en kunst" - de Filmkrant "Sympathieke feelgoodfilm" ★★★½ FilmTotaal</p>
<p>Te zien tot 15 maart 2026. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/la-venue-de-l-avenir</guid>
      <pubDate>Tue, 17 Feb 2026 10:12:55 +0000</pubDate>
    </item>
    <item>
      <title><![CDATA[Yi Yi]]></title>
      <description><![CDATA[<p>Edward Yang wordt gerekend tot de belangrijkste regisseurs van de Taiwanese New Wave. Yi Yi (2000) geldt als een hoogtepunt binnen dit genre: een subtiel opgebouwd familiedrama dat zowel de dagelijkse realiteit als de universele menselijke emoties blootlegt. De film won de prijs voor Beste Regisseur op het Filmfestival van Cannes en wordt internationaal erkend als een van de grote klassiekers van de moderne Aziatische cinema.</p>
<p><img src='https://storage.googleapis.com/picl-prod-cms-assets/Yi_Yi_25th_Anniversary_st_1_jpg_sd_high_8e2e1628d9/Yi_Yi_25th_Anniversary_st_1_jpg_sd_high_8e2e1628d9.jpg'/></p>
<p>De familie Jian telt vier leden, die elk hun eigen weg zoeken in het dagelijkse leven. Vader N.J. voelt zich opgesloten in zijn werk. Moeder Min-Min maakt zich zorgen over haar moeder, die na een beroerte in coma ligt. Tienerdochter Ting-Ting raakt verstrikt in een ingewikkelde relatie met het ex-vriendje van haar vriendin Lili, en de achtjarige Yang-Yang worstelt met pesterijen op school. Het verhaal begint op een bruiloft waar N.J. onverwachts zijn jeugdliefde Sherry ontmoet. Vanaf dat moment ontvouwen zich de dagelijkse beslommeringen en de wisselende emoties van elk gezinslid, subtiel, intiem en vol kleine, betekenisvolle momenten.Met Yi Yi levert Edward Yang een ontroerend meesterwerk af dat het gewone leven op universele wijze verbeeldt. De film combineert geduldige cinematografie met diepe menselijke inzichten en laat zien hoe kleine momenten van vreugde, verdriet en verbondenheid het leven vormen. Een must-see filmklassieker over de menselijke emoties in het alledaagse bestaan. "Een caleidoscoop over het leven" ★★★★★ VPRO Cinema "Meesterlijk familieportret" - NRC</p>
<p>Te zien tot 19 april 2026. Net uit het filmtheater.</p>
<p>drama/Japan, Taiwan/Engels, Mandarijn</p>]]></description>
      <guid>https://picl.nl/films/yi-yi</guid>
      <pubDate>Tue, 17 Feb 2026 10:12:55 +0000</pubDate>
    </item>
    <item>
      <title><![CDATA[Het Ondergronds Orkest]]></title>
      <description><![CDATA[<p>Wereldwijd wordt Heddy Honigmann (1951-2022) erkend als een van de grootste documentairemakers van de afgelopen decennia. Empathie en mededogen vormen het hart van haar werk, dat kon rekenen op talloze internationale prijzen. Het Ondergrondse Orkest (1997), waarin ze het leven volgt van muzikanten in de gangen van de Parijse metro, vormt een hoogtepunt in haar oeuvre en toont precies waarom Honigmann tot de absolute top behoort.</p>
<p><img src='https://storage.googleapis.com/picl-prod-cms-assets/Het_ondergronds_orkest_digitale_restauratie_st_6_jpg_sd_high_202d16b2a0/Het_ondergronds_orkest_digitale_restauratie_st_6_jpg_sd_high_202d16b2a0.jpg'/></p>
<p>Onder de straten van Parijs weerklinken dagelijks de klanken van muzikanten die in de gangen van de metro hun brood verdienen. Ze komen uit alle hoeken van de wereld en verblijven ongedocumenteerd in de stad: een Zaïrese popmuzikant en dichter, een Venezolaanse harpist, een violist uit Sarajevo, een Argentijnse pianist en een Malinese zangeres. Hun muziek onthult persoonlijke verhalen over angst, hoop en veerkracht, terwijl de bruisende boven hen constant fungeert als achtergrond voor hun verborgen bestaan. Door Heddy Honigmanns diepe empathie voor de mens is Het Ondergrondse Orkest nog altijd een tijdloos portret, waarin muziek tot leven komt als krachtig middel om te verbinden én om te overleven. In 1997 werd de film op het Nederlands Film Festival bekroond met de Prijs van de Nederlandse Filmkritiek. "Op Heddy's bekende wijze weet ze heel intieme vragen te stellen die wonderlijk genoeg ook heel eerlijk beantwoord worden" ★★★★ VPRO Cinema "Opmerkelijk is het overwegend zeer hoge niveau van musiceren in Het ondergronds orkest" - de Filmkrant</p>
<p>Te zien tot 19 april 2026. Nu ook te zien in het filmtheater.</p>
<p>documentaire/Nederland/Vietnamees, Spaans, Servo-Kroatisch, Roemeens, Frans, Arabisch, Nederlands</p>]]></description>
      <guid>https://picl.nl/films/het-ondergronds-orkest</guid>
      <pubDate>Tue, 17 Feb 2026 10:12:55 +0000</pubDate>
    </item>
    <item>
      <title><![CDATA[À Bout De Souffle]]></title>
      <description><![CDATA[<p>Jean-Luc Godard’s À Bout De Souffle markeert de geboorte van de Franse nouvelle vague, een filmstroming die de gevestigde cinema eind jaren ‘50 op haar kop zette. Gebaseerd op een krantenartikel, realiseerde Godard de film voor een habbekrats in slechts twintig dagen. Als een schokgolf raasde À Bout De Souffle door de Franse én internationale cinema. Het betekende de definitieve doorbraak van zowel Godard als de nouvelle vague.</p>
<p><img src='https://storage.googleapis.com/picl-prod-cms-assets/still_199567_6ce9831263/still_199567_6ce9831263.jpg'/></p>
<p>Hoe deze klassieker precies tot stand kwam, zie je nu in Richard Linklaters Nouvelle Vague. De jonge, impulsieve crimineel Michel Poiccard steelt een auto in Marseille en slaat op de vlucht richting Parijs. Onderweg wordt hij achtervolgd door een motoragent. Maar hij is niet van plan zich te laten grijpen: hij schiet de agent neer en zet zijn tocht voort. In Parijs zoekt hij contact met studente journalistiek Patricia Franchini, voor wie hij serieuze gevoelens koestert. Hij droomt van een nieuw leven met haar in Italië, maar Patricia is daar nog lang niet zo zeker van. À Bout De Souffle is een hommage aan de Amerikaanse gangsterfilms uit de jaren ‘40 en aan de stad Parijs. Met zijn beeldende vertelstijl, het gebruik van jump cuts en een jazzy soundtrack werd de film een mijlpaal in de filmgeschiedenis. Het ontstaan van deze klassieker staat centraal in Richard Linklaters (Boyhood) nieuwe film Nouvelle Vague, een stijlvol, zwart-wit eerbetoon aan Godard en de Franse cinema van de jaren ‘50.</p>
<p>Te zien tot 29 maart 2026. Net uit het filmtheater.</p>
<p>misdaad, romantiek/Frankrijk/Frans</p>]]></description>
      <guid>https://picl.nl/films/a-bout-de-souffle</guid>
      <pubDate>Tue, 17 Feb 2026 10:12:55 +0000</pubDate>
    </item>
    <item>
      <title><![CDATA[Wisdom of Happiness]]></title>
      <description><![CDATA[<p>Met zijn inmiddels 90 jaar is de Dalai Lama een van de meest herkenbare spirituele stemmen van de twintigste en eenentwintigste eeuw. In Wisdom of Happiness kijkt de veertiende spiritueel leider van het Tibetaanse boeddhisme terug op een leven dat werd gevormd door geloof, ballingschap en morele verantwoordelijkheid. Een film waarin grote thema’s gestalte krijgen in persoonlijke reflectie.</p>
<p><img src='https://storage.googleapis.com/picl-prod-cms-assets/Wisdom_of_Happiness_st_7_jpg_sd_high_Das_Kollektiv_Gmb_H_f536b83b6a/Wisdom_of_Happiness_st_7_jpg_sd_high_Das_Kollektiv_Gmb_H_f536b83b6a.jpg'/></p>
<p>Aan de hand van gesprekken met de nu negentigjarige Dalai Lama, ook wel Tenzin Gyatso, ontvouwt zich een levensverhaal dat begint in een Tibetaans dorp en al vroeg een radicale wending neemt. Archiefbeelden en herinneringen brengen zijn jeugd, religieuze vorming en latere gedwongen vlucht uit Tibet in beeld. Tegelijkertijd spreekt hij over vragen die hem zijn blijven bezighouden: hoe ga je om met lijden? Hoe bewaar je je innerlijke rust? Welke rol speelt compassie in een verscheurde wereld? Een film over grote, universele thema’s, met focus op de persoon achter het ambt. In Wisdom of Happiness schetsen de Zwitserse documentairemakers Barbara Miller en Philip Delaquis een portret van een man die zijn leven wijdde aan reflectie en verantwoordelijkheid. Zonder te moraliseren onderzoekt de film hoe persoonlijke overtuigingen standhouden in een wereld vol chaos. "Verbinden, dat kan de Dalai Lama" - Trouw</p>
<p>Te zien tot 26 april 2026. Net uit het filmtheater.</p>
<p>documentaire/VS, Zwitserland/Engels</p>]]></description>
      <guid>https://picl.nl/films/wisdom-of-happiness</guid>
      <pubDate>Tue, 17 Feb 2026 10:12:55 +0000</pubDate>
    </item>
    <item>
      <title><![CDATA[Nouvelle vague]]></title>
      <description><![CDATA[<p>In het Parijs van de jaren vijftig borrelde een revolutie in de filmwereld. Een jonge generatie critici van Cahiers du Cinéma, waaronder François Truffaut en Jean-Luc Godard, wilde niets meer weten van de klassieke Franse cinema. Het werd tijd voor iets compleet anders. Zo werd de filmstroming nouvelle vague geboren. Regisseur Richard Linklater (Before-trilogie, Boyhood) brengt in Nouvelle Vague een stijlvol eerbetoon aan deze stroming en de geest van die tijd.</p>
<p><img src='https://storage.googleapis.com/picl-prod-cms-assets/still_198921_a0e11bd6ec/still_198921_a0e11bd6ec.jpg'/></p>
<p>Toen Jean-Luc Godard besloot zelf een film te maken, À bout de souffle, veranderde Parijs voor korte tijd in een bruisend filmdecor. In slechts twintig dagen zetten de cast en crew een lowbudget gangsterdrama neer. Het proces werd gekenmerkt door chaos en improvisatie, waardoor iedereen zich afvroeg of de film wel zou slagen. Maar juist die losse energie maakte de film tot een onverwacht succes. Het markeerde de definitieve doorbraak van de nouvelle vague. Met prachtige zwart-witcinematografie en milde ironie brengt Richard Linklater in Nouvelle Vague een hommage aan Jean-Luc Godard’s À bout de souffle, en daarmee aan het invloedrijke nouvelle vague-gedachtegoed én de sleutelfiguren die deze filmstroming tot leven brachten. "Heerlijk nostalgisch" ★★★★ VPRO Cinema "Good natured, intelligent effort" ★★★★ The Guardian "Een sprankelend Drosteblikje én een nostalgische tijdreis ineens" - Het Parool "Een must voor cinefielen" ★★★ InDeBioscoop</p>
<p>Te zien tot 29 maart 2026. Net uit het filmtheater.</p>
<p>komedie/Frankrijk, VS/Frans</p>]]></description>
      <guid>https://picl.nl/films/nouvelle-vague</guid>
      <pubDate>Tue, 17 Feb 2026 10:12:55 +0000</pubDate>
    </item>
    <item>
      <title><![CDATA[Mondria(a)n, en route to New York]]></title>
      <description><![CDATA[<p>Terwijl de oorlog in 1937 nog om de hoek schuilt, werkt De Stijl-pionier Piet Mondriaan aan zijn meest abstracte en inmiddels iconische schilderijen. Ondanks de oplopende dreigingen blijft hij in Parijs om zijn werk voort te zetten. Tot het hem te heet onder de voeten wordt en hij besluit te vertrekken naar New York. Aan de hand van Mondriaans eigen correspondentie met zijn Amerikaanse vriend Harry Holtzman wordt het verhaal in Mondriaan, en route to New York op een persoonlijke en intieme manier verteld.</p>
<p><img src='https://storage.googleapis.com/picl-prod-cms-assets/Mondria_a_n_en_route_to_New_York_st_4_jpg_sd_low_f2bb0a5fda/Mondria_a_n_en_route_to_New_York_st_4_jpg_sd_low_f2bb0a5fda.jpg'/></p>
<p>Regisseur Pim Zwier (Metamorfose) schetst aan de hand van Mondriaans eigen brieven uit de periode 1937-1941 een indringend portret van diens noodgedwongen immigratie. De kwetsbaarheid en afhankelijkheid die Mondriaan daarbij ervaart, worden op een intieme en voelbare manier blootgelegd. In combinatie met archiefbeelden en abstracte composities van de kunstenaar vormt Mondria(a)n, en route to New York tegelijkertijd een visueel eerbetoon aan Mondriaans werk. "Confronteert Mondriaans nogal bewegingloze, introverte en cerebrale schildersleven zeer effectief met een wereld die uit het lood slaat" ★★★ NRC "De gelijktijdigheid van heel verschillende zaken – het persoonlijke, de kunst, het wereldtoneel – is een besef dat je hier onverwacht ervaart" - de Filmkrant</p>
<p>Te zien tot 17 mei 2026. Nu ook te zien in het filmtheater.</p>
<p>documentaire/Nederland/Engels</p>]]></description>
      <guid>https://picl.nl/films/mondria-a-n-en-route-to-new-york</guid>
      <pubDate>Tue, 17 Feb 2026 10:12:55 +0000</pubDate>
    </item>
    <item>
      <title><![CDATA[Signs of Life]]></title>
      <description><![CDATA[<p>Signs of Life is het speelfilmdebuut van de Britse acteur en filmmaker Joseph Millson. Tegen de achtergrond van het zonnige Lanzarote volgt de film een jonge dove vrouw die zich tijdelijk losmaakt van haar vertrouwde omgeving. Wat begint als een poging tot afzondering, mondt uit in een ontmoeting die haar dwingt zich opnieuw tot de wereld te verhouden.</p>
<p><img src='https://storage.googleapis.com/picl-prod-cms-assets/Signs_of_Life_ps_1_jpg_sd_low_78d7b0c3ec/Signs_of_Life_ps_1_jpg_sd_low_78d7b0c3ec.jpg'/></p>
<p>De dove Anne bevindt zich in een depressieve episode en reist alleen naar Lanzarote, op zoek naar rust. Kort na aankomst raakt ze afhankelijk van de hulp van Bill, een andere soloreiziger. Waar Anne zich moeilijk kan uitdrukken, praat Bill met het grootste gemak, en véél. Tussen de twee ogenschijnlijke tegenpolen ontstaat een ongemakkelijke maar intrigerende dynamiek, waarin stilte en spraak langs elkaar heen bewegen en nabijheid langzaam vorm krijgt. Signs of Life richt zich op wat er gebeurt wanneer twee mensen met tegengestelde manieren van communiceren op elkaar aangewezen raken. Regisseur Joseph Millson werkte met een bescheiden budget aan dit zelfgeschreven verhaal, over vriendelijkheid als houvast in een wereld die haar zachtheid lijkt te verliezen. "Millson weet over te brengen dat het leven net wat minder zwaar is als je elkaar een beetje helpt" - de Filmkrant "Sarah-Jane Potts speaks volumes without saying a word" ★★★ The Guardian</p>
<p>Te zien tot 17 mei 2026. Nu ook te zien in het filmtheater.</p>
<p>drama, komedie/Verenigd Koninkrijk/Engels</p>]]></description>
      <guid>https://picl.nl/films/signs-of-life</guid>
      <pubDate>Tue, 17 Feb 2026 10:12:56 +0000</pubDate>
    </item>
    <item>
      <title><![CDATA[Nawi]]></title>
      <description><![CDATA[<p>In Kenia is de positie van vrouwen kwetsbaar, met tradities en verwachtingen die hun vrijheid beperken. Maar ondanks de vele obstakels is er ook hoop. Precies in die tweestrijd speelt het veelgeprezen Nawi: het verhaal van een vastberaden 13-jarige leerlinge uit Turkana, die wordt uitgehuwelijkt aan een veel oudere man en besluit te vechten voor haar recht op onderwijs en zelfbeschikking.</p>
<p><img src='https://storage.googleapis.com/picl-prod-cms-assets/still_198776_fdeb41930a/still_198776_fdeb41930a.jpg'/></p>
<p>Voor de 13-jarige Nawi lijkt de toekomst rooskleurig: ze is de beste leerling in haar klas, slaagt met vlag en wimpel voor haar het toelatingsexamen van haar middelbare school en krijgt lof van haar lerares, vrienden en zelfs een tv-nieuwsploeg. Haar vader heeft echter andere plannen. Hij wil haar uithuwelijken aan een veel oudere man, in ruil voor een kostbare bruidsprijs: 60 schapen, acht kamelen en 100 geiten. Wanneer Nawi ontdekt dat haar toekomst verkocht is voor een ‘kudde geiten’, neemt ze een moedig besluit: ze gaat ervandoor en vecht voor haar eigen vrijheid. Met een glansrol voor Michelle Lemuya Ikeny en adembenemende beelden van het Keniaanse landschap biedt Nawi een zeldzaam inkijkje in het leven van meisjes in afgelegen regio’s. Het maatschappelijk urgente verhaal is gebaseerd op het schrijversdebuut van Milcah Cherotich, dat zij instuurde voor een nationale verhalencompetitie in Kenia. "Debutant Michelle Lemuya Ikeny maakt met haar strijdlustige hoofdrol zonder meer indruk" ★★★ de Volkskrant "Een verhaal dat gezien en gehoord moet worden" ★★★ Cinemagazine "Weet geloofwaardig een systeem te schetsen waartegen vechten noodzakelijk is" ★★★ FilmTotaal</p>
<p>Te zien tot 19 april 2026. Nu ook te zien in het filmtheater.</p>
<p>drama/Kenia/Swahili, Engels</p>]]></description>
      <guid>https://picl.nl/films/nawi</guid>
      <pubDate>Tue, 17 Feb 2026 10:12:56 +0000</pubDate>
    </item>
    <item>
      <title><![CDATA[De Pupil]]></title>
      <description><![CDATA[<p>In deze indringende film neemt Karin Junger je mee in een confronterend en pijnlijk, maar vooral ook noodzakelijk verhaal. Een verhaal waarin de twaalfjarige Daan wordt misbruikt door zijn voetbalcoach Ries, een overtuigende rol van Gijs Naber (Penoza, De jacht op Meral Ö.). We zien de verleiding, de leugens, de eenzaamheid, de loyaliteitsconflicten en de schaamte, maar nergens wordt de film te expliciet. De Pupil ging in première op het Nederlands Film Festival en is losjes gebaseerd is op Steven van der Hoevens autobiografische boek Je ogen verraden je.</p>
<p><img src='https://storage.googleapis.com/picl-prod-cms-assets/still_196389_37539de6cd/still_196389_37539de6cd.jpg'/></p>
<p>Twaalfjarige Daan, de derde van vier voetbal liefhebbende broers, kijkt enorm op naar zijn coach Ries. Ries krijgt zo steeds meer invloed op Daans leven en trekt hem geleidelijk in een geheime, verboden wereld van volwassenen – het begin van herhaaldelijk seksueel misbruik. Daan begint zich anders te gedragen, spijbelt van school en is afstandelijk naar zijn familie en vrienden. Wanneer andere jongens melding maken van het misbruik door Ries, raakt Daan in de war omdat hij ontdekt dat hij niet de enige is. Ondanks dat Ries het misbruik toegeeft, ontkent Daan totdat dat niet meer lukt. Hij schaamt zich. Zijn ouders zijn geschokt en hun goedbedoelde woorden bezorgen hem alleen maar meer verdriet en afstand. De eens zo sterke Daan voelt zich een verliezer. Filmmaker Karin Junger (1957) regisseerde onder andere de documentaires Ik alleen in de klas (2016) en Sexy Money (nominatie Gouden Kalf 2014). De Pupil is haar tweede lange speelfilm, na 10 Songs for Charity (2021). "Integer en ongemakkelijk drama" ★★★★ VPRO Cinema "Vier sterren voor de tact waarmee De pupil zo ongeveer het lastigste onderwerp in film en literatuur weet te tackelen" ★★★★ Trouw "Nog knapper is de weerbarstige debuutrol van Bart de Wilde" - de Filmkrant "Heftig, ontroerend en teder" ★★★★ FilmTotaal</p>
<p>Te zien tot 5 april 2026. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/de-pupil</guid>
      <pubDate>Tue, 17 Feb 2026 10:12:56 +0000</pubDate>
    </item>
    <item>
      <title><![CDATA[Hoop in de Hoep]]></title>
      <description><![CDATA[<p>Het is één van de grootste ontoegankelijke gebieden van Nederland: De Ronde Hoep. Onder de rook van Amsterdam ligt dit prachtige open weidegebied, dat ontstaan is in de Middeleeuwen en nu een paradijs voor vogels is. Filmmaker Pim Giel, die pal naast de Hoep woont, filmde het gebied samen met enkele familieleden vier seizoenen lang. Hoop in de Hoep is een optimistisch portret van een uniek natuurgebied.</p>
<p><img src='https://storage.googleapis.com/picl-prod-cms-assets/still_196293_fd0dbef2b0/still_196293_fd0dbef2b0.jpg'/></p>
<p>De Ronde Hoep, ooit een veenbos, is inmiddels een open weidegebied, ideaal voor diverse weide- en watervogels. De rust trekt ook veel stedelingen aan. Alleen… je mag er niet in. Amsterdammers kennen dit stiltegebied dan ook vooral als het populairste fietsrondje van de stad. Filmmaker Pim Giel, die pal naast de Hoep woont, besloot er een luchtige documentaire aan te wijden. Samen met zijn vrouw en zoons, allen filmmakers, maakten ze een jaar lang opnames. Hoop in de Hoep is geen gewone natuurdocumentaire. Hoofdrolspeler is de Ronde Hoep zelf. Daarom komen de vogels en ook de mensen nadrukkelijk in beeld. De boer, fauna-expert, boswachter, vogelaar en de recreant – ze hebben allemaal een bijzondere band met dit historische veenweidegebied. "Laat goed zien dat de toekomst van agrariërs ligt in het tegengaan van een allesverstikkende monocultuur" ★★★ NRC "Een verademing" ★★★1/2 Cinemagazine</p>
<p>Te zien tot 26 april 2026. Net uit het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/hoop-in-de-hoep</guid>
      <pubDate>Tue, 17 Feb 2026 10:12:57 +0000</pubDate>
    </item>
    <item>
      <title><![CDATA[Julian]]></title>
      <description><![CDATA[<p>In slechts 22 landen staat het homohuwelijk wettelijk vast. Wat als je zo verliefd bent en zo graag je queerliefde wil vieren dat je in al deze 22 landen elkaar het ja-woord wil geven? Tegen deze achtergrond speelt Cato Kusters’ ontroerende speelfilmdebuut Julian, een wereldwijde ode aan queerliefde. De film volgt twee vrouwen met precies die ambitie, en laat zien hoe die dromen kunnen botsen met de harde realiteit.</p>
<p><img src='https://storage.googleapis.com/picl-prod-cms-assets/still_199518_8bc1a9692c/still_199518_8bc1a9692c.jpg'/></p>
<p>Fleur (Nina Meurisse) en Julian (Laurence Roothooft) ontmoeten elkaar en worden smoorverliefd. Wanneer Julian haar ten huwelijk vraagt, bedenkt Fleur een ludiek plan om hun liefde te vieren: trouwen in elk land waar hun huwelijk wettelijk erkend is. Hun ‘wereldtournee van de liefde’ begint veelbelovend, maar na vier huwelijken komt het project abrupt tot stilstand door een onverwachte tragedie. Julian is gebaseerd op de memoires van Fleur Pierets en is de eerste productie van The Reunion, het productiehuis van Michiel Dhont en Lukas Dhont (regisseur van Girl, Close). Julian beleefde zijn wereldpremière op het filmfestival van Toronto en was de openingsfilm van het Film Fest Gent. "Fijnzinnig midden tussen engagement, romantiek en rouwdrama" ★★★★ de Volkskrant "De chemie tussen de hoofdrolspelers is ongedwongen en zonder enige gekunsteldheid" ★★★½ Cinemagazine "Sympathieke slice of life" ★★★ VPRO Cinema "Vol eigen ideeën, virtuositeit en schoonheid" ★★★ NRC</p>
<p>Te zien tot 12 april 2026. Net uit het filmtheater.</p>
<p>drama/België/Engels, Frans, Nederlands</p>]]></description>
      <guid>https://picl.nl/films/julian</guid>
      <pubDate>Tue, 17 Feb 2026 10:12:57 +0000</pubDate>
    </item>
    <item>
      <title><![CDATA[Das Verschwinden des Josef Mengele]]></title>
      <description><![CDATA[<p>Tot op de dag van zijn dood wist Josef Mengele, de kamparts van Auschwitz, uit handen van de autoriteiten te blijven. Deze stijlvolle biopic van de Russische cineast Kirill Serebrenni­kov (Petrov’s Flu, Tchaikovsky’s Wife) vertelt hoe Mengele Duitsland ontvlucht en daarna onderdook in Zuid-Amerika. Een kat-en-muisspel tussen herinnering, vergetelheid, schuld en ontkenning, en zo een compromisloze ontmaskering van de donkerste dieptes van de menselijke ziel.</p>
<p><img src='https://storage.googleapis.com/picl-prod-cms-assets/still_195695_d53d169c21/still_195695_d53d169c21.jpg'/></p>
<p>Kort na het einde van de Tweede Wereldoorlog weet Josef Mengele, nazi-arts in vernietigingskamp Auschwitz, uit Duitsland te ontsnappen. Met de hulp van SS-soldaten en de steun van rijke Zuid-Amerikaanse families duikt hij onder in Argentinië - totdat ook hier de klopjacht op hem geopend wordt. Van Buenos Aires tot Paraguay, en tot diep in de Braziliaanse jungle, organiseert ‘De Engel des Doods’ zijn methodische verdwijning en ontloopt hij elke vorm van proces. Wanneer zijn zoon hem terugvindt, wordt Mengele echter geconfronteerd met een verleden dat hij niet langer kan ontkennen. Das Verschwinden des Josef Mengele is een psychologisch indringend, visueel hypnotiserend portret van een van de meest ongrijpbare oorlogsmisdadigers. Het is de eerste Duits gesproken film van Kirill Serebrennikov, die de film baseerde op de prijswinnende roman van Olivier Guez. Das Verschwinden des Josef Mengele ging in wereldpremière op het Festival van Cannes. "Ontvouwt zich gaandeweg tot een overdonderende verbeelding van het kwaad" - de Filmkrant "Roept de nazi-arts alsnog ter verantwoording" ★★★ NRC "Prachtig geschoten" ★★★★ Cinemagazine</p>
<p>Te zien tot 15 maart 2026. Nu ook te zien in het filmtheater.</p>
<p>drama, biografisch/Duitsland, Frankrijk/Duits</p>]]></description>
      <guid>https://picl.nl/films/the-disappearance-of-josef-mengele</guid>
      <pubDate>Tue, 17 Feb 2026 10:12:57 +0000</pubDate>
    </item>
    <item>
      <title><![CDATA[The Mastermind]]></title>
      <description><![CDATA[<p>Massachusetts, jaren zeventig. De werkloze James Blaine “J.B.” Mooney (Josh O'Connor) probeert zijn mislukte bestaan een wending te geven. Overtuigd van zijn eigen genialiteit bedenkt hij een plan om aan geld te komen: een paar schilderijen stelen uit het museum. Dat lukt. Maar hoe nu verder? Regisseur Kelly Reichardt blijft in The Mastermind trouw aan haar stijl: geen spektakel zoals de meeste heistmovies, maar een komische slow burner over menselijke onhandigheid.</p>
<p><img src='https://storage.googleapis.com/picl-prod-cms-assets/The_Mastermind_st_4_jpg_sd_low_427a19ced9/The_Mastermind_st_4_jpg_sd_low_427a19ced9.jpg'/></p>
<p>J.B. betrekt zijn vrienden Guy en Ronnie als landhangers in zijn “waterdichte plan”. Er kan niets misgaan, maakt hij hen wijs. Het plan slaagt: het lukt hen de schilderijen van modernistische schilder Arthur Dove te stelen. Maar waar J.B. minder goed over na heeft gedacht, is hoe het daarna verder moet. Waar laat je de schilderijen, hoe raak je ze weer kwijt? En wat betekent zo’n riskant plan voor hun vriendschap? Kelly Reichardt (First Cow (nu ook op Picl te zien), Showing Up) vertelt in The Mastermind geen spectaculair misdaadverhaal, maar schetst een zacht portret van een man die een poging doet te ontsnappen uit zijn eigen leven, maar zich daardoor alleen maar in de nesten werkt. Met een mengeling van bravoure en kwetsbaarheid zet Josh O’Connor (La chimera) op overtuigende wijze de rol van J.B. neer, misschien wel ‘s werelds onhandigste kunstdief. "Fascinerende karakterstudie" ★★★★★ Trouw "Gelaagde, oogstrelende film" ★★★★ de Volkskrant "Vol met grappige en actuele referenties" ★★★★ NRC "Geestig en vilein" - de Filmkrant</p>
<p>Te zien tot 5 april 2026. Net uit het filmtheater.</p>
<p>drama/VS/Engels</p>]]></description>
      <guid>https://picl.nl/films/the-mastermind</guid>
      <pubDate>Tue, 17 Feb 2026 10:12:57 +0000</pubDate>
    </item>
    <item>
      <title><![CDATA[On vous croit]]></title>
      <description><![CDATA[<p>Voor Alice staat alles op het spel: voor de rechter vecht ze om de volledige voogdij van haar kinderen Lila en Etienne. Hun vader presenteert een compleet andere versie van de feiten, waardoor niets nog zeker lijkt. Wie vertelt de waarheid? In het beklemmende rechtbankdrama On vous croit wordt duidelijk dat in de rechtbank niets vanzelfsprekend is: elke uitspraak, elk bewijs staat ter discussie.</p>
<p><img src='https://storage.googleapis.com/picl-prod-cms-assets/still_196032_0772367949/still_196032_0772367949.jpg'/></p>
<p>Alice en haar ex-partner krijgen beiden de kans om hun verhaal te doen voor de rechter. Ook hun twee kinderen Lila en Etienne zijn aanwezig, die in de hoorzitting indirect hun ervaringen en emoties blootleggen. Alice wil koste wat kost voogdij over de kinderen, Lila en Etienne willen hun vader het liefst nooit meer zien. Maar hun vader vertelt een totaal andere versie van de feiten, waardoor alles wat Alice vertelt in twijfel wordt getrokken. On vous croit is het ontwrichtende debuut van het regieduo Charlotte Deville en Arnaud Dufeys. Het scenario is opgebouwd als een echte juridische procedure, met messcherpe, intense dialogen en een cast die professionele acteurs combineert met echte juristen, wat het verhaal extra geloofwaardig en aangrijpend maakt. "Simpel doch doeltreffend" ★★★★ VPRO Cinema "Pijnlijke familiezaak" ★★★★ Trouw "Beklemmend drama" ★★★★ de Volkskrant</p>
<p>Te zien tot 29 maart 2026. Nu ook te zien in het filmtheater.</p>
<p>drama/België/Frans</p>]]></description>
      <guid>https://picl.nl/films/on-vous-croit</guid>
      <pubDate>Tue, 17 Feb 2026 10:12:58 +0000</pubDate>
    </item>
    <item>
      <title><![CDATA[Monikondee]]></title>
      <description><![CDATA[<p>In Monikondee neemt de Surinaamse schipper Boogie je mee langs de Marowijnerivier, waar Surinaamse Marrons zich al eeuwenlang hebben gevestigd in de ondoordringbare uithoeken van het Surinaamse regenwoud. Terwijl Boogie de dorpen voorziet van goederen, raakt hij verstrikt in de spanningen tussen oude plichten en nieuwe noden.</p>
<p><img src='https://storage.googleapis.com/picl-prod-cms-assets/still_197900_672f32bf09/still_197900_672f32bf09.jpg'/></p>
<p>De Surinaamse Marrons zijn afstammelingen van tot slaaf gemaakte Afrikanen die de plantages ontvluchtten, en zich diep in het regenwoud vestigden. Al generaties lang leven ze hier in nauwe harmonie met de natuur. Maar de periode van volledige zelfvoorzienendheid is voorbij: door klimaatverandering en goudwinning worden hun levensbronnen razendsnel uitgehold. Tijdens Boogie’s tocht stroomopwaarts, opgeroepen om de rechtszaak van zijn neef bij te wonen, ontvouwt zich een portret van een gemeenschap in verandering, verteld in verhalen en liederen over verzet en herinnering. Monikondee is een poëtische en indringende documentaire over de veerkracht van een volk dat zijn plek probeert te behouden in een snel veranderende wereld. Een intieme reflectie op een leven tussen eeuwenoude tradities en de onontkoombare veranderingen van buitenaf. "Knap, hoe de makers je in de opwinding van die boottocht meenemen" ★★★★ de Volkskrant "Fantastisch mooi gefilmde en knap geënsceneerde documentaire" - de Filmkrant</p>
<p>Te zien tot 22 maart 2026. Net uit het filmtheater.</p>
<p>documentaire/Nederland, Suriname/Kalina, Wayana, Ndyuka, Aluku, Pamaka</p>]]></description>
      <guid>https://picl.nl/films/monikondee</guid>
      <pubDate>Tue, 17 Feb 2026 10:12:58 +0000</pubDate>
    </item>
    <item>
      <title><![CDATA[The End]]></title>
      <description><![CDATA[<p>Na de fenomenale docu's The Act of Killing (2012) en The Look of Silence (2014), beide Oscargenomineerd, is The End het eigenzinnige speelfilmdebuut van Joshua Oppenheimer. En wat voor een: deze apocalyptische musical zoomt in op de keerzijde van ons streven naar vooruitgang. Achter het theatrale jasje schuilt een confronterende film die grote thema's durft aan te stippen. Met (zingende) hoofdrollen voor niemand minder dan Tilda Swinton en Michael Shannon. "Een musical voor alle musical-haters," alsdus Oppenheimer zelf.</p>
<p><img src='https://storage.googleapis.com/picl-prod-cms-assets/still_197996_f3fc76ae4d/still_197996_f3fc76ae4d.jpg'/></p>
<p>Vijfentwintig jaar nadat een milieuramp de aarde onbewoonbaar heeft gemaakt, zitten Mother, Father en Son opgesloten in hun vorstelijke bunker, midden in een zoutmijn. Ze doen hun best de hoop niet op te geven en een normaal leven te leiden door zich vast te klampen aan de dagelijkse rituelen. Maar de komst van een vreemdeling, Girl, verstoort hun gelukkige routine. Naarmate de spanningen toenemen, begint hun ogenschijnlijk idyllische bestaan af te brokkelen. The End is de eerste fictiefilm van documentairemaker Joshua Oppenheimer. De sterrencast bestaat uit niemand minder dan Tilda Swinton (Caravaggio, Orlando) Michael Shannon (The Shape of Water) en George MacKay (1917, The Beast). "Snijdt actuele thema’s aan" ★★★ Trouw "Zwartkomisch en bitterzoet" - de Filmkrant "Strange and ambitious deconstruction of human behaviour" ★★★ The Guardian "De weemoedig gezongen teksten sluipen geniepig je dromen binnen" ★★★ Cinemagazine</p>
<p>Te zien tot 17 mei 2026. Net uit het filmtheater.</p>
<p>drama, musical/Denemarken/Engels</p>]]></description>
      <guid>https://picl.nl/films/the-end</guid>
      <pubDate>Tue, 17 Feb 2026 10:12:58 +0000</pubDate>
    </item>
    <item>
      <title><![CDATA[All We Imagine As Light]]></title>
      <description><![CDATA[<p>De Indiase metropool Mumbai is een stad van contrasten, waar de spanningen tussen bevolkingsgroepen, religies en seksen voortdurend voelbaar zijn. Regisseur Payal Kapadia, geboren in Mumbai, gebruikt ‘haar’ stad als decor voor een verhaal over twee vrouwen die vol hoop en ambitie naar de miljoenenstad verhuisden. Het resultaat is een prachtig gelaagd drama, bekroond met de Grand Prix in Cannes.</p>
<p><img src='https://storage.googleapis.com/picl-prod-cms-assets/still_188686_c9109925d2/still_188686_c9109925d2.jpg'/></p>
<p>Prabha is verpleegkundige in een druk ziekenhuis in Mumbai. Haar leven is eentonig: ze werkt hard en ziet af en toe haar goede vriendin Parvaty. Wanneer haar vervreemde echtgenoot – die kort na hun huwelijk naar Duitsland vertrok en sindsdien weinig van zich laat horen – plotseling weer contact zoekt, wordt ze in verwarring gebracht. In hetzelfde ziekenhuis werkt Prabha’s kamergenote Anu, die een geheime relatie heeft met een moslimjongen. Als de twee vrouwen de drukte van de stad ontvluchten, vinden ze eindelijk ruimte om hun diepste verlangens te ontdekken. All We Imagine As Light was de eerste Indiase film in dertig jaar die geselecteerd werd voor de competitie van het Cannes Film Festival. De film maakte daar een enorme indruk en werd bekroond met de prestigieuze Grand Prix. "Kan poëzie maken van alledaagse gebeurtenissen" ★★★★ VPRO Cinema "Een warme omhelzing waaruit je niet meer wil loskomen" ★★★★★ De Morgen "Beeldschoon, liefdevol en teder" ★★★★ NRC "Door licht, kleur en geluid schetst Kapadia de melancholie van eenzaamheid in een stad met miljoenen mensen." - de Filmkrant</p>
<p>Te zien tot 22 maart 2026. Net uit het filmtheater.</p>
<p>drama/India, Nederland/Malayalam, Hindi</p>]]></description>
      <guid>https://picl.nl/films/all-we-imagine-as-light</guid>
      <pubDate>Tue, 17 Feb 2026 10:12:58 +0000</pubDate>
    </item>
    <item>
      <title><![CDATA[En fanfare]]></title>
      <description><![CDATA[<p>Regisseur Emmanuel Courcol (Un triomphe) weet precies hoe hij een feelgoodfilm moet neerzetten zonder te vervallen in overdreven sentimenten. En fanfare is hierop geen uitzondering – een verhaal over twee broers die door adoptie in verschillende milieus terecht zijn gekomen en als volwassenen weinig met elkaar gemeen hebben. Met hun uiteenlopende levenspaden toont Courcol hoe sociale ongelijkheid relaties kan beïnvloeden en hoe muziek, ondanks deze verschillen, voor verbinding zorgt.</p>
<p><img src='https://storage.googleapis.com/picl-prod-cms-assets/still_188285_10899552d0/still_188285_10899552d0.jpg'/></p>
<p>Thibaut (Benjamin Lavernhe) en Jimmy (Pierre Lottin) hebben qua achtergrond en persoonlijkheden weinig gemeen, behalve een passie voor muziek. Thibaut is een succesvol dirigent en Jimmy speelt bij de plaatselijke fanfare. Maar er is nog een ander groot ding dat hen verbindt, alleen weten ze dat nog niet: ze zijn broers. Door adoptie zijn ze allebei in totaal andere milieus opgegroeid en zijn hun levens totaal verschillend verlopen. Ze komen elkaar pas tegen als Thibaut leukemie blijkt te hebben en op zoek gaat naar een beenmergdonor. En fanfare is een verhaal over verbinding, onwaarschijnlijke familiebanden, en de kracht van vriendschap. De film ging in première op het Filmfestival van Cannes en groeide uit tot een hartverwarmende publieksfavoriet. “Ondanks zijn zware thema's een vlot wegkijkende feelgoodfilm” ★★★★ Cinemagazine "De tragedie is invoelbaar" ★★★★ Trouw “In Franse feelgood-film 'En Fanfare' vormt muziek de brug tussen arm en rijk” ★★★ NRC</p>
<p>Te zien tot 22 maart 2026. Net uit het filmtheater.</p>
<p>komedie/Frankrijk/Frans</p>]]></description>
      <guid>https://picl.nl/films/en-fanfare</guid>
      <pubDate>Tue, 17 Feb 2026 10:12:59 +0000</pubDate>
    </item>
    <item>
      <title><![CDATA[Carol]]></title>
      <description><![CDATA[<p>Carol is een verfijnde en betoverende film over een verboden liefde die zich voorzichtig ontvouwt. In winterse New Yorkse decors van de jaren 50 schetst regisseur Todd Haynes een intiem portret van twee vrouwen die elkaar vinden op een moment dat hun levens op een keerpunt staan. De één midden in een gebroken huwelijk en de ander aan het begin van haar volwassen leven. Carol is een verhaal vol onderhuidse spanning, verlangen en stille blikken vol met betekenis.</p>
<p><img src='https://storage.googleapis.com/picl-prod-cms-assets/carol_26006338_st_3_s_high_88b2198f8e/carol_26006338_st_3_s_high_88b2198f8e.jpg'/></p>
<p>Deze film maakt deel uit van Picl Encore: onze favoriete winterfilms. New York, begin jaren 50. Therese (Rooney Mara) werkt in een warenhuis in Manhattan en droomt van een meer vervullend leven als ze Carol (Cate Blanchett) ontmoet, een verleidelijke vrouw die gevangen zit in een mislukt huwelijk. Deze simpele ontmoeting gooit allebei hun levens overhoop. De vonk slaat onmiddellijk over en hun verbondenheid groeit al snel dieper. Maar wanneer Carols verhouding met Therese aan het licht komt, neemt Carols echtgenoot wraak en worden de twee geconfronteerd met de harde werkelijkheid. Gebaseerd op de destijds geruchtmakende bestseller van Patricia Highsmith, “The Price of Salt” (1952), auteur van onder meer “The Talented Mr Ripley.” Carol ontving nominaties voor maar liefst 6 Oscars, 5 Golden Globes en 9 BAFTA’s. Acteurs Cate Blanchett en Rooney Mara werden geroemd om hun subtiele, gelaagde vertolkingen. Een tijdloze klassieker binnen queer cinema. "Beeldschoon en ouderwets romantisch" ★★★★★ de Volkskrant "Een feest voor het oog" ★★★★ NRC "Dit aangrijpende liefdesverhaal kan zich makkelijk meten met andere klassiekers in het genre" ★★★★ Cinemagazine</p>
<p>Te zien tot 22 maart 2026. Net uit het filmtheater.</p>
<p>drama/Verenigde Staten/Engels</p>]]></description>
      <guid>https://picl.nl/films/carol-2015</guid>
      <pubDate>Tue, 17 Feb 2026 10:12:59 +0000</pubDate>
    </item>
    <item>
      <title><![CDATA[Past Lives]]></title>
      <description><![CDATA[<p>Past Lives is een tedere, melancholische en diep menselijke film over liefde, toeval en de parallelle levens die we in gedachten blijven meedragen. Celine Song vertelt een verhaal dat zowel intiem als universeel aanvoelt: een reflectie op hoe relaties zich vormen, vervagen en soms tegen alle verwachtingen in opnieuw opbloeien. De film laat zien dat sommige connecties nooit hun intensiteit verliezen, ondanks dat je elkaar jaren niet spreekt of ziet. Nora (Greta Lee) en Hae Sung (Teo Yoo) worden na jaren weer herenigt, maar het leven heeft niet stilgestaan. Wat volgt is een film over kleine gebaren en een meditatie van een leven dat een andere richting had kunnen inslaan.</p>
<p><img src='https://storage.googleapis.com/picl-prod-cms-assets/Past_Lives_45_f9efce73db/Past_Lives_45_f9efce73db.jpg'/></p>
<p>Deze film maakt deel uit van Picl Encore: onze favoriete winterfilms. Wanneer de Koreaanse jeugdvrienden Nora en Hae Sung elkaar na tientallen jaren weer ontmoeten in New York worden ze teruggeworpen in een verleden dat ze nooit helemaal achter zich hebben gelaten. Hae Sung is nog steeds zoekende in het leven, maar Nora heeft ondertussen al een schrijverscarrière en een stabiel huwelijk. Hun gesprekken, blikken en stiltes onthullen een onderstroom van verlangen en onuitgesproken emoties. Past Lives onderzoekt hoe migratie, identiteit en tijd invloed hebben op wie we worden, en wat er gebeurt wanneer je geconfronteerd wordt met een versie van jezelf die in een ander leven had kunnen bestaan. Met haar debuutfilm maakte Celine Song een overweldigende indruk. De film werd tijdens zijn première op Sundance en Berlijn unaniem geprezen en groeide uit tot een van de meest geliefde films van het jaar, genomineerd voor Beste Film en Beste Originele Scenario tijdens de Oscars in 2024. Dankzij het subtiele spel van Greta Lee en Teo Yoo, en Songs precieze en poëtische regie, is Past Lives uitgegroeid tot een modern klassieker: een film die nog lang in je gedachten blijft sudderen. "Een schone, vermeden liefde" ★★★★★ NRC "Supremely confident feature debut" ★★★★★ The Guardian "IJzersterk regiedebuut van regisseur Song" ★★★★ VPRO Cinema "Weergaloze slotscène" ★★★★★ InDeBioscoop</p>
<p>Te zien tot 22 maart 2026. Net uit het filmtheater.</p>
<p>Drama, Romantiek/Verenigde Staten, Zuid-Korea/Koreaans, Engels</p>]]></description>
      <guid>https://picl.nl/films/past-lives-2023</guid>
      <pubDate>Tue, 17 Feb 2026 10:12:59 +0000</pubDate>
    </item>
    <item>
      <title><![CDATA[De Terugreis]]></title>
      <description><![CDATA[<p>Martin van Waardenberg en Leny Breederveld raken precies de juiste snaar als ouder echtpaar dat nog één laatste autoreis naar Spanje onderneemt. Terwijl hij vooral moppert, zit zij nog vol levenslust. Maar nu zij begint te dementeren, wordt wellicht alles anders. De Terugreis is een bitterzoete roadmovie die hartverwarmend is, maar nergens voorspelbaar wordt.</p>
<p><img src='https://storage.googleapis.com/picl-prod-cms-assets/still_173509_b25821084d/still_173509_b25821084d.jpg'/></p>
<p>Deze film maakt deel uit van Picl Encore: onze favoriete winterfilms. De Rotterdamse, nukkige Jaap is al bijna 50 jaar samen met Maartje. Waar hij niet veel zin meer heeft om dingen te ondernemen, zit de soms wat verwarde Maartje nog vol levenslust. Als het echtpaar een brief ontvangt van een oude vakantievriend, laat Jaap zich met gepaste tegenzin overhalen om hem op te zoeken in Zuid-Europa. En zo reizen de twee in hun oude auto door een totaal veranderd Europa; kibbelend, maar ook de ene herinnering na de andere ophalend. Onderweg komt Jaap tot het pijnlijke besef dat zijn vrouw dementerend is. Zich realiserend dat alles wellicht anders gaat worden, leren ze opnieuw waarom ze elkaar liefhebben. Na films als Rocco & Sjuul, De Beentjes van Sint Hildegard en Mi Vida, is De Terugreis de volgende Nederlandse film die senioren een hoofdrol geeft en inzoomt op romantiek en avontuur na de pensioenleeftijd. “Ontroerende tragikomedie die nooit voorspelbaar wordt” ★★★★ de Volkskrant “Het is niet onaangenaam met ze meereizen” ★★★ Trouw “Sympathieke acteurs” ★★★ VPRO Cinema “Fijne vertolkingen van Brederveld en Van Waardenberg” ★★★★ FilmTotaal</p>
<p>Te zien tot 22 maart 2026. Net uit het filmtheater.</p>
<p>drama, komedie/Nederland/Nederlands, Frans</p>]]></description>
      <guid>https://picl.nl/films/de-terugreis</guid>
      <pubDate>Tue, 17 Feb 2026 10:12:59 +0000</pubDate>
    </item>
    <item>
      <title><![CDATA[Confidante]]></title>
      <description><![CDATA[<p>In de jaren negentig, voor de komst van het internet, waren erotische telefoondiensten heel populair. De alleenstaande moeder Sabiha werkt uit geldnood voor zo'n sekslijn. Het is de zomer van 1999 in Ankara en we volgen Sabiha tijdens één avonddienst waarin ze voor een keuze komt te staan die haar leven zal veranderen. Confidante is een spannende telefoonthriller over een vrouw die zich probeert los te worstelen van knellende sociale normen.</p>
<p><img src='https://storage.googleapis.com/picl-prod-cms-assets/Confidante_st_2_jpg_sd_low_74b6931f14/Confidante_st_2_jpg_sd_low_74b6931f14.jpg'/></p>
<p>Een buitenwijk van Ankara, 1999. Sabiha is onder de codenaam Arzu aan het werk bij een sekslijn wanneer Istanbul plotseling door een aardbeving getroffen wordt. De man met wie ze aan het bellen is, ligt vast onder het puin en smeekt om haar hulp. Arzu weet wie ze moet bellen, maar wel met gevaar voor haar eigen leven… Confidante is een spannend kamerdrama van de Turkse regisseurs Guillaume Giovanetti en Çagla Zencirci. "Sterk in het creëren van sfeer" ★★★ de Volkskrant "Origineel uitgangspunt, mooi gefilmd en uitstekend geacteerd" ★★★★ Cinemagazine</p>
<p>Te zien tot 10 mei 2026. Net uit het filmtheater.</p>
<p>drama/Turkije/Turks</p>]]></description>
      <guid>https://picl.nl/films/confidante</guid>
      <pubDate>Tue, 17 Feb 2026 10:13:00 +0000</pubDate>
    </item>
    <item>
      <title><![CDATA[One to One: John & Yoko]]></title>
      <description><![CDATA[<p>Het is de herfst van 1971. John Lennon en Yoko Ono laten Londen voorgoed achter zich en beginnen een nieuw leven in een klein appartement in New York, op zoek naar rust en vrijheid. The Beatles bestaan niet meer, de roem voelt verstikkend, en wat volgt is een periode van bezinning, artistiek experiment en activisme. Met een schat aan archiefmateriaal construeert regisseur Kevin Macdonald in One to One: John & Yoko deze bijzondere periode in het leven van iconen.</p>
<p><img src='https://storage.googleapis.com/picl-prod-cms-assets/still_197082_9390a39dc3/still_197082_9390a39dc3.jpg'/></p>
<p>Achttien maanden lang verbleven ze in hun appartement in Greenwich Village, New York. In deze stad ontmoetten ze gelijkgestemden, en keken ze vooral heel veel tv. “Een venster op de wereld", volgens Lennon. Op het scherm trekt in sneltreinvaart de wereld uit die tijd voorbij. Terwijl ze samen muziek maken, tv kijken, discussiëren, lachen en twijfelen, groeit het idee voor het benefietconcert One to One, waarin ze voor het eerst als volwaardige artistieke partners optreden. Kevin Macdonald maakte voor One to One: John & Yoko gebruik van een schat aan gerestaureerd archiefmateriaal, waaronder vele intieme thuisopnamen. Voor de film bouwde hij hun appartement tot in detail na, waardoor het voelt alsof je zelf bij hen op de bank zit. Gecombineerd met nieuwe mixen van Sean Ono Lennon is de film meer dan een muziekdocumentaire, het is een ontluisterende tijdcapsule van een periode vol verandering. "Fraai verbeelde politieke en sociale context van roerig tijdgewricht" ★★★★ VPRO Cinema "Leerzaam intrigerend van vorm" ★★★★ De Volkskrant "Fun, fierce, full-blooded portrait" ★★★★ The Guardian "Ontroerend en actueel portret" - Trouw</p>
<p>Te zien tot 22 maart 2026. Nu ook te zien in het filmtheater.</p>
<p>documentaire/Verenigd Koninkrijk/Engels</p>]]></description>
      <guid>https://picl.nl/films/one-to-one-john-and-yoko</guid>
      <pubDate>Tue, 17 Feb 2026 10:13:00 +0000</pubDate>
    </item>
    <item>
      <title><![CDATA[House of Hope]]></title>
      <description><![CDATA[<p>In al-Eizariya, een stad op de bezette Westelijke Jordaanoever, hebben Manar en haar man Milad House of Hope opgericht. Op deze school, gebaseerd op vrijeschoolpedagogie waar geweldloos verzet omarmt wordt, probeert Manar de jonge Palestijnse kinderen een veilige haven te bieden. Maar met de toenemende spanning, wordt het haar steeds zwaarder om haar pacifistische idealen te bewaren.</p>
<p><img src='https://storage.googleapis.com/picl-prod-cms-assets/House_of_Hope_st_4_jpg_sd_high_d42ca8f52b/House_of_Hope_st_4_jpg_sd_high_d42ca8f52b.jpg'/></p>
<p>Voor deze documentaire werkte regisseur Marjolein Busstra nauw samen met een Palestijnse crew. Gedurende drie jaar volgen ze het echtpaar, zowel op school als thuis met hun twee kinderen, te midden in toenemende spanningen in hun omgeving. Ook na 7 oktober 2023, wanneer de situatie steeds grimmiger wordt, blijven Manar en Milad vasthouden aan hun idealen. Met een intieme blik, foto’s en persoonlijke telefoonbeelden vertelt House of Hope een krachtig en ontroerend verhaal over moed, veerkracht en de zoektocht naar menselijkheid onder bezetting. Een film die laat zien hoe hoop, zelfs in de moeilijkste omstandigheden, kan blijven groeien.House of Hope ging in première op IDFA 2025. "Maakt de realiteit van leven in bezet gebied voelbaar, evenals het gevaar en de dagelijkse spanning" ★★★ de Volkskrant "Busstra is een stille observeerder" ★★★ Trouw "De invalshoek van deze aangrijpende documentaire is zeer effectief" - de Filmkrant</p>
<p>Te zien tot 12 april 2026. Nu ook te zien in het filmtheater.</p>
<p>documentaire/Nederland, Palestina/Arabisch, Engels</p>]]></description>
      <guid>https://picl.nl/films/house-of-hope</guid>
      <pubDate>Tue, 17 Feb 2026 10:13:00 +0000</pubDate>
    </item>
    <item>
      <title><![CDATA[The Blue Trail]]></title>
      <description><![CDATA[<p>In een niet al te verre toekomst heeft de Braziliaanse overheid een ingenieus plan bedacht tegen het ‘ouderenprobleem’: iedereen boven de 75 wordt tot ‘levend erfgoed’ verklaard. Met als gevolg dat alle 75-plussers zich moeten settelen in een speciaal ontworpen seniorenkolonie. In het dystopische The Blue Trail schetst regisseur Gabriel Marscaro een wereld waarin vergrijzing wordt gebruikt als excuus voor controle en uitsluiting.</p>
<p><img src='https://storage.googleapis.com/picl-prod-cms-assets/The_Blue_Trail_st_3_jpg_sd_high_Copyright_Guillermo_Garza_Desvia_a85fc98a1a/The_Blue_Trail_st_3_jpg_sd_high_Copyright_Guillermo_Garza_Desvia_a85fc98a1a.jpg'/></p>
<p>Tereza mag dan wel 77 zijn, ze zit nog vol levenslust. Ze wil reizen, ontdekken en zelf beslissen over haar leven. Maar niks van dit mag nog zonder toestemming van haar dochter. Tereza weigert zich neer te leggen bij wat de overheid van haar vraagt en besluit haar eigen pad te bewandelen. In haar eentje trekt ze door de uitgestrekte Amazone-jungle. Onderweg wordt haar kracht, koppigheid en levensvreugde op de proef gesteld, terwijl ze zich staande houdt in een systeem dat ouderen reduceert tot passieve toeschouwers van hun eigen leven. The Blue Trail is een portret van verzet, autonomie en de kracht van een vrouw die weigert haar rechten en dromen op te geven. Het is na Divino Amor de tweede film van regisseur Gabriel Mascaro waarin hij een dystopisch beeld schetst van de toekomst. In Berlijn bekroond met de Grote Juryprijs. "Fantasierijk, maatschappelijk geëngageerd en geestig drama" ★★★★ Trouw "Hoopvolle, onvoorspelbare en magisch-realistische avonturenfilm" ★★★★ VPRO Cinema "Schitterend bedacht, briljant gespeeld" ★★★★ Cinemagazine</p>
<p>Te zien tot 22 maart 2026. Nu ook te zien in het filmtheater.</p>
<p>drama/Brazilië, Mexico, Chili, Nederland/Portugees</p>]]></description>
      <guid>https://picl.nl/films/the-blue-trail</guid>
      <pubDate>Tue, 17 Feb 2026 10:13:00 +0000</pubDate>
    </item>
    <item>
      <title><![CDATA[Love]]></title>
      <description><![CDATA[<p>Hoe praten we over relaties, intimiteit en seksualiteit? En hoe kan dat beter? Die vragen staan centraal in Dag Johan Haugeruds filmtrilogie over moderne intimiteit, waarvan Love het middendeel is. Tussen</p>
<p><img src='https://storage.googleapis.com/picl-prod-cms-assets/still_194371_2ade9bd4e0/still_194371_2ade9bd4e0.jpg'/></p>
<p>Marianne werkt als arts in een kliniek in Oslo en leeft een rustig, gecontroleerd leven. In die kliniek werkt ook verpleger Tor. Hoewel ze elkaar niet kennen, hebben ze een gemeenschappelijke deler: ze zijn allebei niet geïnteresseerd in conventionele relaties. Ze ontmoeten elkaar per toeval op een veerboot, waar Tor zijn avonden doorbrengt met mannen die hij online ontmoet. De manier waarop Tor intimiteit beleeft, zet Marianne aan het denken: zou de spontane intimiteit van onenightstands ook iets voor haar kunnen zijn? Dag Johan Haugeruds nodigt in zijn trilogie Sex, Love en Dreams (Drømmer) uit om de conventionele en vooropgezette ideeën over ‘mannen’ en ‘vrouwen’ en relaties los te laten. Maar bovenal benadrukt hij: práát erover. Het zijn juist deze open gesprekken over verlangens die partners dichter bij elkaar brengen. "Een verademend volwassen bespiegeling over moderne relaties" ★★★★ de Volkskrant "Intieme gesprekken" ★★★★ Trouw "Komt tot de kern van waar deze meesterlijke films over gaan: hoe we praten over relaties en hoe dat beter kan." - de Filmkrant "Tayo Cittadella Jacobsen levert een buitengewone prestatie [als verpleger Tor]" ★★★½ Cinemagazine</p>
<p>Te zien tot 5 april 2026. Net uit het filmtheater.</p>
<p>drama/Noorwegen/Noors</p>]]></description>
      <guid>https://picl.nl/films/love</guid>
      <pubDate>Tue, 17 Feb 2026 10:13:00 +0000</pubDate>
    </item>
    <item>
      <title><![CDATA[Sex]]></title>
      <description><![CDATA[<p>Geïnspireerd door Krzysztof Kieslowski’s Trois Couleurs-trilogie werkte de Noorse regisseur Dag Johan Haugerud aan zijn eigen drieluik: Sex, Dreams (</p>
<p><img src='https://storage.googleapis.com/picl-prod-cms-assets/still_185988_4aaf01fb83/still_185988_4aaf01fb83.jpg'/></p>
<p>Het hoofd van een schoorsteenvegersbedrijf en zijn beste vriend, tevens werknemer, zitten allebei in een gelukkig heterohuwelijk maar delen op kantoor openhartig hun innerlijke worstelingen met elkaar. De een heeft seks gehad met een man, een klant, maar beschouwt dat noch als homoseksueel verlangen, noch als ontrouw. De ander droomt regelmatig dat hij een vrouw is en worstelt met de betekenis daarvan. Beide mannen worden gedwongen tot moeilijke, maar noodzakelijke gesprekken met hun naasten. In Sex vermijdt Haugerud expliciete seksscènes: hij richt zich vooral op de gesprekken erover. Het resultaat is een openhartig, taboedoorbrekend verhaal dat de normatieve beelden van mannelijkheid en de maatschappelijke normen in het moderne stedelijke Noorwegen uitdaagt. "Morrelt nauwgezet aan hokjes en etiketjes" ★★★★ de Volkskrant "Aangenaam speurend drama" ★★★★ Trouw "Het ideale gesprek over seks, namelijk open en zonder oordeel" ★★★ Cinemagazine "Zinderend filmische denkoefening" - de Filmkrant</p>
<p>Te zien tot 22 maart 2026. Net uit het filmtheater.</p>
<p>drama/Noorwegen/Noors</p>]]></description>
      <guid>https://picl.nl/films/sex</guid>
      <pubDate>Tue, 17 Feb 2026 10:13:01 +0000</pubDate>
    </item>
    <item>
      <title><![CDATA[Familiar Touch]]></title>
      <description><![CDATA[<p>Dit gevoelige en soms grappige coming-of-old-ageverhaal laat zien dat een leven met dementie niet alleen tragisch hoeft te zijn; er blijft ook ruimte om te genieten van het leven. We volgen tachtiger Ruth die zich moet aanpassen aan een nieuw leven in een verpleeghuis terwijl ze zich steeds minder herinnert. Gaandeweg lukt het Ruth om te aarden in haar lichaam en nieuwe omgeving. Familiar Touch won maar liefst drie prijzen op het Filmfestival van Venetië.</p>
<p><img src='https://storage.googleapis.com/picl-prod-cms-assets/Familiar_Touch_st_2_jpg_sd_low_0ac9394982/Familiar_Touch_st_2_jpg_sd_low_0ac9394982.jpg'/></p>
<p>Ruth is een charmante, gepassioneerde kok. Wanneer haar zoon Steve op een dag bij haar aanbelt, herkent ze hem niet meer. Ze verwart hem met een vroegere aanbidder en is ervan overtuigd dat ze een date hebben. Maar Steve is er voor een heel andere reden: hij komt Ruth naar het verpleeghuis brengen. Eenmaal daar voelt Ruth zich verloren en ontheemd, maar met hulp van de verzorgers lukt het haar haar lot te accepteren. Ze sluit vriendschappen en vindt houvast in de dingen die ze nooit zal vergeten: koken, geuren, geluiden en aanrakingen. In Familiar Touch focust Sarah Friedland zich niet op alles wat verloren gaat met dementie, maar op wat een persoon met dementie wél behoudt. Op het filmfestival van Venetië won de film drie prijzen, waaronder die voor Beste Actrice voor Kathleen Chalfant als de charmante Ruth. "Viert de kunst van het loslaten" ★★★★ NRC "Legt op fraaie wijze de nadruk op wat er nog wel is, niet op wat er verloren gaat" ★★★★ de Volkskrant "Met veel geduld, precisie en compassie legt debuterend cineast Friedland vast hoe Ruth in het huis haar weg vindt" ★★★★ VPRO Cinema "In deze film is alles teder en liefdevol" - Cineville</p>
<p>Te zien tot 1 maart 2026. Net uit het filmtheater.</p>
<p>drama/VS/Engels</p>]]></description>
      <guid>https://picl.nl/films/familiar-touch</guid>
      <pubDate>Tue, 17 Feb 2026 10:13:01 +0000</pubDate>
    </item>
    <item>
      <title><![CDATA[Miroirs No. 3]]></title>
      <description><![CDATA[<p>Miroirs no. 3 is een impressionistische pianosuite van Maurice Ravel, een compositie over kwetsbaarheid, verlies en verlangen, waarop dit gelijknamige, mysterieuze verhaal van regisseur Christian Petzold is geconstrueerd. In de hoofdrol Paula Beer, Petzold’s muze, die de rol vertolkt van een pianiste die na een ernstig ongeluk wordt opgevangen door de mysterieuze Betty. Wat zijn haar motieven?</p>
<p><img src='https://storage.googleapis.com/picl-prod-cms-assets/still_195697_049b5e0ed3/still_195697_049b5e0ed3.jpg'/></p>
<p>Tijdens een autotrip naar het platteland overleeft pianostudente Laura op wonderlijke wijze een ernstig ongeluk, waarbij haar vriend omkomt. Lichamelijk ongedeerd maar innerlijk verward, wordt ze opgevangen door Betty, die getuige was van het ongeluk. Betty neemt Laura op in haar huis. Betty’s leven is warm en gestructureerd, met gezamenlijke maaltijden, tuinwerk, en bezoekjes aan de werkplaats van Betty’s man Richard. Terwijl Laura zich overgeeft aan dit nieuwe gezinsleven, voelt ze steeds duidelijker dat er iets niet klopt. Miroirs no. 3 een enigmatische studie van verlies, wanhoop en liefde. Op elegante wijze verweeft Petzold tijd, muziek en emoties, waarbij de structuur van Ravels pianocyclus het ritme van de film bepaalt. "Knap geacteerd en mooi verzorgd drama" ★★★ VPRO Cinema</p>
<p>Te zien tot 29 maart 2026. Nu ook te zien in het filmtheater.</p>
<p>drama/Duitsland/Duits</p>]]></description>
      <guid>https://picl.nl/films/miroirs-no-3</guid>
      <pubDate>Tue, 17 Feb 2026 10:13:01 +0000</pubDate>
    </item>
    <item>
      <title><![CDATA[April]]></title>
      <description><![CDATA[<p>In het oosten van Georgië werkt Nina als verloskundige-gynaecoloog in een klein ziekenhuis. Eén incident leidt tot een diepgaand onderzoek en zet haar leven volledig op zijn kop. In April onderzoekt regisseur Dea Kulumbegashvili hoe een vrouw zich staande moet houden in een wereld waarin regels en sociale verwachtingen geen ruimte laten voor persoonlijke moraal of empathie.</p>
<p><img src='https://storage.googleapis.com/picl-prod-cms-assets/April_st_4_jpg_sd_low_23b0f17299/April_st_4_jpg_sd_low_23b0f17299.jpg'/></p>
<p>Nina is bekwaam en zorgzaam, en ze houdt van haar werk. Maar soms gaat er iets mis: tijdens een ingeleide bevalling komt een baby te overlijden. Ze wordt beschuldigd van nalatigheid en er wordt een diepgaand onderzoek geopend. Dat haar leven op losse schroeven komt te staan door dit onderzoek is voor Nina allesbehalve gunstig, want in het geheim voert ze thuis abortussen uit bij vrouwen die dit verborgen moeten houden voor hun families. Wanneer dit aan het licht dreigt te komen, belandt ze in een neerwaartse spiraal. Met lange, statische shots en zonder ook maar iets te verdoezelen laat Dea Kulumbegashvili de soms gruwelijke realiteit zien van de verloskundige praktijk. April is een ijzingwekkend, ingetogen drama over de tol van een bestaan in een wereld zonder compassie, met een ijzersterke hoofdrol voor Ia Sukhitashvili. De film heeft tevens de speciale juryprijs op Venetië 2024 gewonnen. "De film voelt aan alle kanten urgent en relevant" ★★★½ Cinemagazine "Ingenieus subjectieve cameravoering" - de Filmkrant</p>
<p>Te zien tot 5 april 2026. Net uit het filmtheater.</p>
<p>drama/Georgië/Georgisch</p>]]></description>
      <guid>https://picl.nl/films/april</guid>
      <pubDate>Tue, 17 Feb 2026 10:13:01 +0000</pubDate>
    </item>
    <item>
      <title><![CDATA[On Ira]]></title>
      <description><![CDATA[<p>Hoewel Frankrijk pas recent een wet aannam die hulp bij levensbeëindiging toestaat, blijft euthanasie een gevoelig en omstreden thema. In On Ira krijgt dit onderwerp een verrassend lichtvoetige, ontroerende vorm: een roadmovie over familie, geheimen en verbondenheid, maar ook over de dood.</p>
<p><img src='https://storage.googleapis.com/picl-prod-cms-assets/still_194585_2dddfca0ed/still_194585_2dddfca0ed.jpg'/></p>
<p>Maria, een bejaarde weduwe, is ongeneeslijk ziek. Maar dit houdt ze geheim voor haar omgeving, net als het feit dat ze in het geheim haar levenseinde al tot in de puntjes geregeld heeft bij een Zwitserse organisatie. Daarvoor moet ze in Zwitserland wel nog de laatste papieren ondertekenen. Samen met haar zoon, kleindochter en verzorger vertrekt ze naar het land, onder het voorwendsel dat ze een verborgen erfenis bij een Zwitserse bank gaat ophalen. Wat begint als een leugentje om bestwil, verandert in een roadtrip waarin iedereen wordt geconfronteerd met alles wat ooit werd verzwegen. Met warmte en humor maakt On Ira zware thema’s verrassend licht en toegankelijk. Debuterend regisseur Enya Baroux droeg de film op aan haar eigen oma, die de mogelijkheid van een vrijwillig levenseinde nooit heeft gekregen. "Feelgoodfilm met het hart op de juiste plek" ★★★ de Volkskrant "Luchtige roadmovie" - de Filmkrant</p>
<p>Te zien tot 22 februari 2026. .</p>
<p>komedie, drama/Frankrijk/Frans</p>]]></description>
      <guid>https://picl.nl/films/on-ira</guid>
      <pubDate>Tue, 17 Feb 2026 10:13:02 +0000</pubDate>
    </item>
    <item>
      <title><![CDATA[The Coriolis Effect]]></title>
      <description><![CDATA[<p>The Coriolis Effect is een poëtische en zintuiglijke documentaire die zich afspeelt op de vulkanische eilanden van Kaapverdië, oftewel de plek waar orkanen worden geboren. De zeeschildpadden van de archipel staan centraal. Kaapverdië is een van de grootste broedgebieden ter wereld voor deze dieren. Maar als de temperaturen blijven stijgen, zullen alle schildpadden als vrouwtjes uit hun ei komen, wat uiteindelijk zal leiden tot uitsterving van de soort.</p>
<p><img src='https://storage.googleapis.com/picl-prod-cms-assets/still_195979_0caeafc80e/still_195979_0caeafc80e.jpg'/></p>
<p>Deze documentaire speelt zich af op Kaapverdië, de plek waar orkanen geboren worden. In deze samensmelting van adembenemende beelden is niet de mens, maar de Aarde zelf het middelpunt: een hoofdpersonage dat leeft, ademt en reageert. Met adembenemende beelden en hypnotiserende soundscapes ontvouwt zich een meditatieve vertelling over een planeet die uit balans raakt, en over de kwetsbare maar veerkrachtige verbondenheid tussen mens, dier en natuur. Door middel van observaties van stranden, stormen, en jonge schildpadden schetst de film een wereld waarin schoonheid en dreiging voortdurend naast elkaar bestaan. The Coriolis Effect ging in wereldpremière tijdens het Movies That Matter Festival in maart 2025. Naast het visuele smörgåsbord maakt de betoverende muziek van de gerenommeerde Kaapverdische componist, Vasco Martins, deze film tot een denderende ode aan het leven op aarde. "Bijzonder fraai gefilmde klimaatdocu" ★★★ de Volkskrant "Laat de kijker niet alleen kijken, maar ook luisteren en vooral voelen" Filmkrant</p>
<p>Te zien tot 29 maart 2026. Net uit het filmtheater.</p>
<p>documentaire/Nederland, Noorwegen/Creools, Portugees</p>]]></description>
      <guid>https://picl.nl/films/the-coriolis-effect</guid>
      <pubDate>Tue, 17 Feb 2026 10:13:02 +0000</pubDate>
    </item>
    <item>
      <title><![CDATA[Boyhood]]></title>
      <description><![CDATA[<p>Ter gelegenheid van de release van zijn nieuwe film Nouvelle Vague brengt Picl als Regie Rewind een van Richard Linklaters meest indrukwekkende werken terug: Boyhood. Met dit meesterwerk zette de Amerikaanse regisseur een nieuwe standaard voor realisme in de cinema. Deze film, over de vergankelijkheid van het opgroeien, werd opgenomen over een periode van 12 jaar, waarin we de acteurs daadwerkelijk ouder zien worden.</p>
<p><img src='https://storage.googleapis.com/picl-prod-cms-assets/Boyhood_still1_1076469f8f/Boyhood_still1_1076469f8f.jpg'/></p>
<p>Gedurende ruim 2,5 uur zien we Mason (Ellar Coltrane) opgroeien van jongen tot jongvolwassene, door een aaneenschakeling van alledaagse momenten, kleine keuzes en onverwachte ontmoetingen die zijn leven langzaam vormgeven. Een centrale rol is ook weggelegd voor zijn zus Samantha en zijn gescheiden ouders Olivia en Mason Sr. (Patricia Arquette en Ethan Hawke). Het resultaat is een intiem en uniek portret van opgroeien, het vinden van een eigen identiteit, familierelaties en het onverbiddelijke verstrijken van de tijd. Eerder experimenteerde Linklater met relaties in de tijd, zoals in zijn Before-trilogie, maar in Boyhood doet hij dit voor het eerst zo vloeiend in één film. In plaats van de grote levensgebeurtenissen legt hij de focus op de tussenmomenten in Masons leven, wat hij zelf omschrijft als een “timelapse photography of a human being”. Voor dit unieke stukje cinema ontving hij de Zilveren Beer (Beste Regisseur) van het filmfestival Berlijn. "De liefde en devotie van de makers is in elk shot terug te zien" ★★★★★ Cinemagazine "Uniek en ongeëvenaard" - de Filmkrant "Imposante aanvulling op het unieke oeuvre van Linklater" ★★★★★ InDeBioscoop</p>
<p>Te zien tot 15 maart 2026. Net uit het filmtheater.</p>
<p>drama/VS/Engels</p>]]></description>
      <guid>https://picl.nl/films/boyhood</guid>
      <pubDate>Tue, 17 Feb 2026 10:13:02 +0000</pubDate>
    </item>
    <item>
      <title><![CDATA[Slave Island]]></title>
      <description><![CDATA[<p>Op het Indonesische eiland Sumba bestaat slavernij nog steeds: mensen uit de laagste kaste moeten werken voor de mensen uit de hoogte kaste. De lokale activist Jeremy Kewuan is vastbesloten om deze tragedie aan het licht te brengen en er een einde aan te maken. Met Slave Island laat hij zien hoe diepgewortelde tradities slavernij nog altijd in stand houden. Een aangrijpende documentaire over verborgen onrecht.</p>
<p><img src='https://storage.googleapis.com/picl-prod-cms-assets/Slave_Island_st_4_jpg_sd_low_35dd14d254/Slave_Island_st_4_jpg_sd_low_35dd14d254.jpg'/></p>
<p>Het bergachtige eiland Sumba is één van de grotere eilanden van Indonesië. In de koloniale tijd stond Sumba bekend om zijn slavenmarkten, die werden beheerd door koninklijke families. Tegenwoordig bestaan deze slaven nog steeds: ze worden Ata genoemd, of ‘dienaren’, en behoren tot families van de hoogste kaste, de Maramba. Volgens de lokale traditie moeten de Ata-mensen generaties lang de Maramba-meesters dienen en, na hun dood, samen met hun meesters worden begraven. Jeremy Kewuan is een lokale activist die onderzoek doet naar mensenhandel en hier een einde aan probeert te maken. Met die reden besloot hij Slave Island te maken, samen met de Belgische documentairemaker Jimmy Hendrickx. Ze komen in contact met drie tot slaaf gemaakte kinderen die door hun ‘meester’ Lucky worden gehouden. Lucky gelooft sterk in zijn voorouderlijk recht op slavenbezit. Wanneer een van de kinderen, de achtjarige Witta, ineens verdwijnt, wordt Jeremy’s strijd tegen mensenhandel heel persoonlijk. Slave Island was eerder te zien op het Movies that Matter festival in Den Haag. "De littekens op kinderruggen beklijven" ★★★ de Volkskrant "Werpt belangrijke vragen op" ★★★ Trouw</p>
<p>Te zien tot 5 april 2026. Nu ook te zien in het filmtheater.</p>
<p>documentaire/Indonesië/Engels, Bahasa, Indonesisch</p>]]></description>
      <guid>https://picl.nl/films/slave-island</guid>
      <pubDate>Tue, 17 Feb 2026 10:13:02 +0000</pubDate>
    </item>
    <item>
      <title><![CDATA[Sorda]]></title>
      <description><![CDATA[<p>In Sorda verkent de Spaanse regisseur Eva Libertad de liefde tussen twee werelden: die van geluid en die van stilte. De film, grotendeels verteld in gebarentaal, met Miriam Garlo, Libertads dove zus in de hoofdrol, maakt voelbaar wat het betekent om gehoord te willen worden in een samenleving die vooral luistert met haar oren.</p>
<p><img src='https://storage.googleapis.com/picl-prod-cms-assets/still_196639_769ca0c18a/still_196639_769ca0c18a.jpg'/></p>
<p>Ángela en Héctor zijn een hecht stel, tot de komst van hun eerste kind hun evenwicht verstoort. Zij is doof, hij niet, en juist die kloof bepaalt hoe verschillend ze tegen ouderschap en opvoeding aankijken. Ángela worstelt om haar plek te vinden in een 'horende' wereld, die niet op haar is ingericht. Sorda is Eva Libertad’s speelfilmdebuut, gebaseerd op haar gelijknamige korte film uit 2021. Met veel nuance vertelt Sorda hoe stilte zowel afstand als nabijheid kan scheppen. Op de Berlinale bekroond met de Panorama Publieksprijs. "Toont fraai hoe Angela na de geboorte van haar kind hoe langer hoe meer een buitenstaander wordt" ★★★★ de Volkskrant "Maakt Ángela's frustratie bijzonder invoelbaar" ★★★★ NRC "Prachtige, intieme en ontroerende film die een groot publiek verdient" ★★★★ Cinemagazine "Krachtig geacteerd drama" - de Filmkrant</p>
<p>Te zien tot 22 maart 2026. Net uit het filmtheater.</p>
<p>drama/Spanje/Spaans</p>]]></description>
      <guid>https://picl.nl/films/sorda</guid>
      <pubDate>Tue, 17 Feb 2026 10:13:02 +0000</pubDate>
    </item>
    <item>
      <title><![CDATA[Christy]]></title>
      <description><![CDATA[<p>Wat op papier lijkt op een grauw en somber sociaal-realistisch drama, verandert bij de Ierse regisseur Brendan Canty in een levendige, hoopvolle film over broederschap en de kracht van gemeenschap. Christy is een hartverwarmende coming-of-age die de geest van ademt van het leven in een buitenwijk van het hedendaags Ierland: rauw, muzikaal en vol leven.</p>
<p><img src='https://storage.googleapis.com/picl-prod-cms-assets/Christy_st_3_jpg_sd_low_8cb3ab6383/Christy_st_3_jpg_sd_low_8cb3ab6383.jpg'/></p>
<p>De zeventienjarige Christy moet noodgedwongen intrekken bij zijn oudere broer Shane en diens jonge gezin, nadat hij uit zijn pleeggezin is gezet. Wat bedoeld was als een tijdelijke oplossing, groeit langzaam uit tot een plek waar hij zich voor het eerst echt thuis voelt. Terwijl Christy zijn weg probeert te vinden tussen loyaliteit en verleiding, probeert Shane hem op het rechte pad te houden en hun broederband te herstellen. Met Christy schetst Canty een hoopvol portret van mensen die elkaar overeind houden wanneer het leven wankelt. Gebaseerd op zijn gelijknamige korte film en bekroond met de Grand Prix van Generation 14plus op de Berlinale, is Christy een tedere ode aan verbondenheid, veerkracht en het geloof in een nieuwe start. "Outstanding actors" ★★★★ The Guardian "Smaakvolle, hartverwarmende exercitie" ★★★ NRC "Hoopvolle en geestige ode aan een gemeenschap" - de Filmkrant</p>
<p>Te zien tot 15 maart 2026. Nu ook te zien in het filmtheater.</p>
<p>drama/Ierland/Engels</p>]]></description>
      <guid>https://picl.nl/films/christy</guid>
      <pubDate>Tue, 17 Feb 2026 10:13:03 +0000</pubDate>
    </item>
    <item>
      <title><![CDATA[Louder Than You Think]]></title>
      <description><![CDATA[<p>Hij was drummer in 29 verschillende bands, deelde groente uit aan zijn fans, deed minutenlange handstanden op het podium en werkte per ongeluk mee aan de geboorte van de lo-fi-sound – we hebben het over Gary Young, een onbreekbare vrije geest en de eerste drummer van</p>
<p><img src='https://storage.googleapis.com/picl-prod-cms-assets/Louder_Than_You_Think_st_6_jpg_sd_low_21768ca325/Louder_Than_You_Think_st_6_jpg_sd_low_21768ca325.jpg'/></p>
<p>Pavement wordt eind jaren tachtig opgericht door Stephen Malkmus en Scott Kannberg in Stockton, Californië. Ze ontmoeten de 20 jaar oudere Gary wanneer ze hun debuut 'Slanted And Enchanted' (1992) opnemen in Gary's opnamestudio genaamd 'Louder Than You Think'. Het was de start van een onwaarschijnlijke samenwerking, die tot een waslijst aan merkwaardige incidenten leidde. Maar één ding was zeker: Gary knew how to put on a show. Hoewel Gary steeds gekkere, door drank en drugs gevoede capriolen uithaalde, werd hij in 1993 uit de band gezet vanwege een botsend toekomstbeeld. Daarmee kwam er een einde aan het tijdperk Gary Young & Pavement. In Louder Than You Think blikt Gary dertig jaar later terug op die bijzondere tijd. Meer weten over de gouden jaren van Pavement? De nieuwe documentaire Pavements gaat dieper in op een van de invloedrijkste indierockbands ooit. Nu te zien op Picl.</p>
<p>Te zien tot 22 maart 2026. Nu ook te zien in het filmtheater.</p>
<p>documentaire, muziek, biografisch/VS/Engels</p>]]></description>
      <guid>https://picl.nl/films/louder-than-you-think</guid>
      <pubDate>Tue, 17 Feb 2026 10:13:03 +0000</pubDate>
    </item>
    <item>
      <title><![CDATA[Reflet dans un diamant mort]]></title>
      <description><![CDATA[<p>De ex-internationale spion, John D., spendeert zijn pensioen in het zonovergoten Côte d'Azur bij een luxueus hotel. Plotseling raakt hij geïntrigeerd door zijn nieuwe buurvrouw, die hem aan zijn wilde jaren aan de Rivièra in de jaren zestig doet denken. Door middel van flashbacks wordt zijn voormalig tumultueuze carrière uitgelicht. Wanneer zijn buurvrouw echter plotseling verdwijnt, maakt John D. zich zorgen of hij zijn verleden vol met intrige wel volledig achter zich heeft gelaten.</p>
<p><img src='https://storage.googleapis.com/picl-prod-cms-assets/15023_rdudm_7_745810389d/15023_rdudm_7_745810389d.jpg'/></p>
<p>In Reflet dans un diamant mort wordt je door co-schrijvers/regisseurs Hélène Cattet en Bruno Forzani meegesleept in een psychedelische stroom aan gadgets, diamanten en bovenal spionage. Het verhaal draait om John D., een gepensioneerde spion in de zeventig, die een teruggetrokken bestaan leidt in een luxehotel aan de Côte d’Azur. Zijn rustige routine wordt verstoord door de komst van zijn mysterieuze buurvrouw, die hem terugvoert naar zijn avontuurlijke jaren in de spionage tijdens de swinging sixties. Wanneer zij echter plots verdwijnt, wordt John geconfronteerd met zijn duistere verleden en de mogelijkheid dat zijn oude vijanden, zoals de mysterieuze Serpentik, terug zijn om chaos te brengen in zijn schijnbaar vredige wereld. Reflet dans un diamant mort refereert naar allerlei stijlen en stromingen, zoals klassieke James Bond-films en het zogenaamde Eurospy-genre dat het succes van de Bond-films probeerde na te bootsen (met aanzienlijk lager budget). Daarnaast putte de makers veel inspiratie uit de 'fumetti neri', Italiaanse pulp-stripverhalen wat leidde tot het gemaskeerde Diabolik personage. De film werd genomineerd voor het 75ste Internationaal Filmfestival van Berlijn, oftewel de Berlinale, en Offscreen in Brussel, en bevestigt de unieke positie van het duo op het internationale filmplatform. "Doet een lekker brutale aanslag op de zintuigen, door te spelen met de regels van James Bond" ★★★ Trouw "Volstrekt origineel" ★★★ de Volkskrant "Nog extravaganter" - de Filmkrant</p>
<p>Te zien tot 15 maart 2026. Net uit het filmtheater.</p>
<p>misdaad, actie, drama/België/Frans</p>]]></description>
      <guid>https://picl.nl/films/reflet-dans-un-diamant-mort</guid>
      <pubDate>Tue, 17 Feb 2026 10:13:03 +0000</pubDate>
    </item>
    <item>
      <title><![CDATA[Brief History Of A Family]]></title>
      <description><![CDATA[<p>In het hypermoderne China zetten sociale status en de vaak onbereikbare drang naar perfectie de toon. Tegen die achtergrond ontvouwt zich Brief History of a Family, een sluimerende thriller over de ogenschijnlijk perfect harmonieuze familie Tu. Maar de façade van het zorgvuldig opgebouwde evenwicht wordt verstoord wanneer een buitenstaander het gezin binnendringt…</p>
<p><img src='https://storage.googleapis.com/picl-prod-cms-assets/brief_history_of_a_family_04be521e37/brief_history_of_a_family_04be521e37.jpg'/></p>
<p>Op school raakt Tu Wei bevriend met zijn introverte klasgenoot Yan Shuo. Wat begint als een gewone vriendschap, verandert wanneer Shuo bij Wei thuis komt. Shuo raakt betoverd door het perfect gestileerde huis en de warmte van een gezin waarin alles lijkt te kloppen: precies het tegenovergestelde van zijn eigen harde bestaan. Hoe vaker hij er over de vloer komt, hoe meer Wei’s moeder zich om hem bekommert en hoe meer zijn vader bewondering voor hem krijgt. Langzaam dringt Shuo dieper het gezinsleven binnen, waardoor de verhoudingen verschuiven en het zorgvuldig opgebouwde kaartenhuis begint te wankelen. Brief History of a Family is het indrukwekkende debuut van Lin Jianjie. Met opvallend esthetisch camerawerk en een sferische soundtrack die klassiek en techno combineert, schetst ze een beklemmend portret van klasse, macht en de Chinese hang naar perfectie. "Deze film biedt een rijke kijkervaring" ★★★★⯨ Cinemagazine "Sterk debuut dat erg nieuwsgierig maakt" ★★★★ Trouw "Heerlijk ongrijpbaar" ★★★★ de Volkskrant "Een elegante, strak gestileerde en sfeervolle thriller" ★★★ NRC</p>
<p>Te zien tot 15 maart 2026. Net uit het filmtheater.</p>
<p>drama/China/Chinees</p>]]></description>
      <guid>https://picl.nl/films/brief-history-of-a-family</guid>
      <pubDate>Tue, 17 Feb 2026 10:13:03 +0000</pubDate>
    </item>
    <item>
      <title><![CDATA[The Kiss of the Grasshopper]]></title>
      <description><![CDATA[<p>De Duits-Azerbeidzjaanse regisseur Elmar Imanov schetst in zijn tweede speelfilm The Kiss of the Grasshopper een wereld die zich ergens in het gebied tussen realiteit en droom bevindt. In strak gecomponeerde beelden onderzoekt hij hoe controle langzaam wegglijdt, tot logica en waanzin niet meer van elkaar te onderscheiden zijn. Een film vol raadsels, bevreemdende schoonheid en een twee meter hoge sprinkhaan.</p>
<p><img src='https://storage.googleapis.com/picl-prod-cms-assets/still_198624_93a172ec23/still_198624_93a172ec23.jpg'/></p>
<p>Bernard is een schrijver van middelbare leeftijd en leeft een ordelijk bestaan in een penthouse in Keulen. Zijn enige gezelschap: een schaap. Wanneer zijn vader na een gewelddadige overval in het ziekenhuis belandt, begint zijn zorgvuldig gestructureerde wereld te kantelen. Wat volgt is een stroom van hallucinante ontmoetingen: met zijn labiele vriendin Agatha, met zijn onvoorspelbare buren, met bezorgde ambtenaren en met een twee meter hoge sprinkhaan die misschien alleen in zijn hoofd bestaat. Met kalme precisie en een verfijnd gevoel voor het surreële laat Elmar Imanov zien hoe rouw, angst en mededogen in elkaar overvloeien in een wereld waar houvast niet bestaat. The Kiss of the Grasshopper is een hypnotisch sprookje over het moment waarop alles uit balans raakt. "Zit vol vreemde en vervreemdende scènes" ★★★★ NRC "Elmar Imanov laat de verbeelding spreken" ★★★½ Cinemagazine</p>
<p>Te zien tot 8 maart 2026. Net uit het filmtheater.</p>
<p>drama, sciencefiction/Duitsland/Duits</p>]]></description>
      <guid>https://picl.nl/films/the-kiss-of-the-grasshopper</guid>
      <pubDate>Tue, 17 Feb 2026 10:13:04 +0000</pubDate>
    </item>
    <item>
      <title><![CDATA[Pavements]]></title>
      <description><![CDATA[<p>Pavement geldt als een van de invloedrijkste indierockbands aller tijden, bekend om hun eigenzinnige stijl en tegendraadse houding. Regisseur Alex Ross Perry, zelf al jaren fan, neemt de kijker mee in een film die net zo onnavolgbaar is als de band zelf. In Pavements verweeft hij feit en fictie, realiteit en fantasie, en schetst zo een caleidoscopisch portret van de band.</p>
<p><img src='https://storage.googleapis.com/picl-prod-cms-assets/Pavements_st_6_jpg_sd_high_3d8cf92049/Pavements_st_6_jpg_sd_high_3d8cf92049.jpg'/></p>
<p>Pavement werd in 1989 opgericht door Stephen Malkmus en Scott Kannberg, werd aangevuld met Mark Ibold, Steve West en Bob Nastanovich, en groeide uit tot een undergroundfenomeen dat de indierockwereld voorgoed veranderde. Na meerdere breaks kwamen ze in 2022 weer bij elkaar. Alex Ross Perry verkent de geschiedenis van de band op een onconventionele manier: biografische fragmenten, pop-up museumervaringen, musicalachtige intermezzo’s en parodieën vloeien moeiteloos door elkaar, vaak in split-screen, waardoor de band en hun muziek op geheel nieuwe wijze tot leven komen. Pavements is allesbehalve een traditionele rockdocumentaire. Het is een speels en verwarrend portret van een band die zich nooit aan de regels hield, en van een filmmaker die hun chaos en genialiteit even gedurfd vertaalt naar het grote scherm. Veel bekende gezichten tonen zichzelf, zoals regisseurs Noah Baumbach (Marriage Story) en Greta Gerwig (Lady Bird, Barbie), en acteur/muzikant Joe Keery (Stranger Things). Op zoek naar nog meer Pavement? De speelse documentaire 'Louder Than You Think' duikt in de beginjaren van de band met het drumbeest Gary Young, die zorgde voor de bizarre gebeurtenissen die de band zo uniek en bekend maakten. Louder Than You Think is 20 november te zien op Picl. "Kleurrijke, chaotische ontploffing" ★★★★ de Volkskrant</p>
<p>Te zien tot 8 maart 2026. Net uit het filmtheater.</p>
<p>documentaire, muziek, biografisch/VS/Engels</p>]]></description>
      <guid>https://picl.nl/films/pavements</guid>
      <pubDate>Tue, 17 Feb 2026 10:13:04 +0000</pubDate>
    </item>
    <item>
      <title><![CDATA[Taxi Teheran]]></title>
      <description><![CDATA[<p>In 2010 kreeg de Iraanse filmmaker Jafar Panahi een verbod opgelegd: twintig jaar lang mocht hij geen films maken en zijn land niet verlaten. Toch bleef hij in het geheim films maken, met gevaar voor zijn vrijheid. Eerder dit jaar won hij met It Was Just an Accident won dit jaar de Gouden Palm in Cannes en is nu in de filmtheaters te zien. Benieuwd naar zijn eerdere werk? Kijk dan Taxi Teheran (2015) als Regie Voorafje.</p>
<p><img src='https://storage.googleapis.com/picl-prod-cms-assets/Taxi_Teheran_Still_e067210814/Taxi_Teheran_Still_e067210814.jpeg'/></p>
<p>Panahi neemt zelf plaats achter het stuur. Op het dashboard installeert hij een kleine camera. Rijdend door de chaotische stad verwelkomt hij de meest uiteenlopende passagiers: een dief, een onderwijzeres, een dvd-verkoper, een mensenrechtenadvocate en zelfs Panahi’s jonge nichtje. Hun gesprekken zijn soms geestig, soms schrijnend, maar schetsen altijd een levendig portret van de Iraanse samenleving, en van de beperkingen waaronder mensen daar moeten leven. Met Taxi Teheran maakte Jafar Panahi een film die tegelijk luchtig en diep tragisch is: een roadmovie, een documentaire, een slapstick en een stille verzetsdaad in één. Voor dit ingenieuze en moedige werk werd hij in 2015 bekroond met de Gouden Beer op het Filmfestival van Berlijn. "Indrukwekkende roadmovie over vrijheid" ★★★★ Het Parool "De ongedwongen sfeer levert boeiende, grappige maar vooral openhartige ontboezemingen op" ★★★★ AD "Indrukwekkend werk van een cineast die met zijn rug tegen de muur staat" ★★★★ de Volkskrant "Iran zal er niet blij mee zijn, maar de rest van de wereld heeft er een heel mooie film bij" - de Filmkrant "Een scherpzinnige visie" ★★★★ InDeBioscoop</p>
<p>Te zien tot 5 april 2026. Net uit het filmtheater.</p>
<p>drama/Iran/Perzisch, Engels</p>]]></description>
      <guid>https://picl.nl/films/taxi-teheran</guid>
      <pubDate>Tue, 17 Feb 2026 10:13:04 +0000</pubDate>
    </item>
    <item>
      <title><![CDATA[Alpha]]></title>
      <description><![CDATA[<p>In de Zwitserse Alpen is weduwnaar Gijs op bezoek bij zijn zoon Rein. Het is een poging om hun relatie te lijmen, maar al snel komt er oud zeer naar boven. Tel daarbij op dat ze op een berg zitten en er een sneeuwstorm op komst is, en er ontstaat een spannend familiedrama. Leuk detail van Alpha.: vader en zoon worden gespeeld door acteurs Gijs en Reinout Scholten van Aschat, in het echt ook vader en zoon.</p>
<p><img src='https://storage.googleapis.com/picl-prod-cms-assets/still_185991_23c42ca3c3/still_185991_23c42ca3c3.jpg'/></p>
<p>Deze film won het Gouden Kalf voor Beste Muziek. Na de dood van zijn moeder vertrekt Rein naar een klein dorp in de Alpen waar hij aan de slag gaat als snowboardleraar. Zijn rustige leven wordt verstoord wanneer zijn extraverte vader Gijs op bezoek komt en een dominante schaduw over zijn leven werpt. Terwijl de natuur om hen heen zich steeds uitdagender opstelt, escaleert ook hun persoonlijke conflict tot een overlevingsstrijd. Het licht autobiografische Alpha. is van de Nederlandse regisseur Jan-Willem van Ewijk (Atlantica. en Pacifica.). Reinout Scholten van Aschat speelde eerder onder meer in Bijt (2024) en Zee van tijd (2022), waarin Gijs Scholten van Aschat ook te zien was. Je kunt hem bijv. ook kennen van Tirza (2010). "Fraai geschoten" ★★★★ VPRO Cinema "De onuitgesproken pijn is voelbaar in het hartverscheurende rouwdrama" ★★★★ de Volkskrant "Onder de gespannen vader-zoonrelatie sluimert iets liefdevols" ★★★★ Trouw "De kijker vergeet bijna dat Gijs en Reinout acteren" ★★★ Cinemagazine</p>
<p>Te zien tot 22 maart 2026. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/alpha</guid>
      <pubDate>Tue, 17 Feb 2026 10:13:04 +0000</pubDate>
    </item>
    <item>
      <title><![CDATA[Hot Milk]]></title>
      <description><![CDATA[<p>In 2016 verscheen Hot Milk, de roman waarin Deborah Levy blootlegt hoe verstikkende familiebanden ons gevangen houden, en wat nodig is om los te breken. Rebecca Lenkiewicz verfilmde het verhaal met Emma Mackey, Fiona Shaw en Vicky Krieps in de hoofdrollen, tegen het broeierige decor van de Zuid-Spaanse kustlijn.</p>
<p><img src='https://storage.googleapis.com/picl-prod-cms-assets/still_192951_5058ee8582/still_192951_5058ee8582.jpg'/></p>
<p>De Britse Sofia reist met haar moeder Rose af naar het zonovergoten Almería, in de hoop op een remedie tegen Rose’s mysterieuze verlamming. Door alle lichamelijke klachten is Rose behoorlijk humeurig, waardoor Sofia zich steeds meer verstikt voelt in haar nabijheid. Om op adem te komen, gaat ze met haar laptop werken in een strandbar, waar ze de vrijgevochten Ingrid ontmoet. Er ontstaat al snel een sterke aantrekkingskracht tussen Sofia en Ingrid, en hun relatie zet veel in beweging. Sofia begint zich langzaam los te maken van haar moeder, maar dat gaat niet zonder slag of stoot. Hot Milk is het regiedebuut van Rebecca Lenkiewicz, die vooral bekend is als scenarioschrijver voor o.a. The Salt Path, Ida en She Said. De film ging in première in de competitie van het Filmfestival van Berlijn. "Even rauw als droomachtig" ★★★ de Volkskrant "Zinderende verfilming" - Het Parool "Een prachtige vertelling" ★★★ Cinemagazine</p>
<p>Te zien tot 22 maart 2026. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/hot-milk</guid>
      <pubDate>Tue, 17 Feb 2026 10:13:04 +0000</pubDate>
    </item>
    <item>
      <title><![CDATA[ANIMORPHIA]]></title>
      <description><![CDATA[<p>Wat zegt het opzetten van een dier over onze liefde voor het leven – en onze omgang met de dood? Die vraag durft Ruud Lenssen te stellen in zijn nieuwe documentaire ANIMORPHIA. Deze documentaire zoomt in op de menselijke dualiteit ten aanzien van dier en natuur, en ontrafelt in vier aangrijpende portretten hoe door taxidermie liefde en dood met elkaar verbonden worden.</p>
<p><img src='https://storage.googleapis.com/picl-prod-cms-assets/Animorphia_st_1_Couch_66e3cd0fe9/Animorphia_st_1_Couch_66e3cd0fe9.jpg'/></p>
<p>De vier perspectieven geven een variërende blik op welke wijzen dieren je leven kunnen verrijken. Claudia, een getraumatiseerde veteraan in Zweden, wil haar hulphond bij haar houden – zelfs na de dood. Jager Debbie worstelt met het stigma of je nog een dierenliefhebber kunt zijn, zelfs na participatie in de jacht, maar zoekt ondanks de bedreigingen, met elk schot, verbinding met het dier dat ze ‘eert’. Jari, als kind gepest, ervaart bij dieren wél het gevoel van thuiskomen en toevlucht. En Wesley, meesterpreparateur, werkt ondanks moeilijkheden uit het verleden in stilte toe naar zijn jeugddroom: het opzetten van een tijger voor het Europees Kampioenschap taxidermie. ANIMORPHIA reflecteert op rouw, trauma en de schijnende schoonheid van de dood – zonder oordeel, maar met enorme betrokkenheid. De film bevraagd onze morele omgang met de dierenwereld, verteld vanuit mensen voor wie dieren alles betekenen.</p>
<p>Te zien tot 15 maart 2026. Nu ook te zien in het filmtheater.</p>
<p>Documentaire/Nederland/Nederlands</p>]]></description>
      <guid>https://picl.nl/films/animorphia</guid>
      <pubDate>Tue, 17 Feb 2026 10:13:04 +0000</pubDate>
    </item>
    <item>
      <title><![CDATA[Red Path]]></title>
      <description><![CDATA[<p>Red Path is een indringende en poëtische vertelling over jeugd, verlies en overleven in een door conflict verscheurd Tunesië. Wanneer de jonge Achraf samen met zijn oom de bergen intrekt, verandert een dag vol onschuldige verwondering in een nachtmerrie die zijn leven voor altijd tekent. De film weeft rauw realisme en droomachtige beelden samen tot een aangrijpend portret van de gekwelde psyche van een kind na een traumatische gebeurtenis.</p>
<p><img src='https://storage.googleapis.com/picl-prod-cms-assets/still_195359_bfbc47ee1b/still_195359_bfbc47ee1b.jpg'/></p>
<p>In 2015 neemt Nizar zijn 13-jarige neefje Achraf mee de bergen in, een plek waar regeringsgebied en jihadistengebied elkaar raken. Wat begint als een zorgeloze dag vol zwemmen en verhalen vertellen, verandert abrupt in een nachtmerrie. Een aangrijpende reis volgt die Achraf en zijn gemeenschap confronteert met verlies, trauma en een strijd om waardigheid te behouden in onmenselijke omstandigheden. Gebaseerd op een waargebeurd verhaal, Tunesische schrijver-regisseur Lotfi Achour liet zich inspireren door de moord op een jonge herder in 2015 door jihadisten rond het gebied van het Mghila gebergte in Tunesië. Met een mengeling van rauwe werkelijkheid en lyrische beeldtaal schetst Red Path een pijnlijke getuigenis van een gestolen jeugd in een land verscheurd door armoede en oorlog. De film legt bloot hoe jonge mensen gedwongen worden keuzes te maken tussen school, arbeid, jihad of loyaliteit, en toont tegelijkertijd de veerkracht om ondanks ondraaglijk verlies verder te leven. "Gevoelige, magisch-realistische speelfilm" ★★★ VPRO Cinema "De jonge Ali Helali speelt Achraf met geloofwaardige intensiteit" - de Filmkrant "Honestly attempts to encompass the unbearable grief suffered by the family" ★★★ The Guardian</p>
<p>Te zien tot 22 februari 2026. .</p>
<p>drama/Tunesië/Arabisch</p>]]></description>
      <guid>https://picl.nl/films/red-path</guid>
      <pubDate>Tue, 17 Feb 2026 10:13:05 +0000</pubDate>
    </item>
    <item>
      <title><![CDATA[The Salt Path]]></title>
      <description><![CDATA[<p>Langs de ruige zuidkust van Engeland loopt het prachtige, eeuwenoude 'South West Coast Path'. Het langste nationale wandelpad van Engeland en zo'n 1000 km lang. Voor het echtpaar Raynor en Moth betekende deze uitdagende tocht een nieuw begin. Ze vertelden hun verhaal in de internationale bestseller 'The Salt Path' ('Het Zoutpad'), die nu is verfilmd. Een waargebeurd verhaal over de betekenis van je thuis voelen, omgaan met verdriet en de helende kracht van de natuur.</p>
<p><img src='https://storage.googleapis.com/picl-prod-cms-assets/still_189774_58eed83b3f/still_189774_58eed83b3f.jpg'/></p>
<p>Raynor en Moth Winn bevinden zich in de herfst van hun leven wanneer ze onverwachts hun huis kwijtraken en Moth erachter komt dat hij ernstig ziek is. Samen neemt het koppel de moedige, en ietwat impulsieve beslissing om het eeuwenoude South West Coast Path te lopen. Met een leeggelopen bankrekening, een tent en een minimum aan noodzakelijke spullen beginnen ze vastberaden aan een bijzondere reis van meer dan duizend kilometer. The Salt Path is de verfilming van de gelijknamige bestseller van Raynor Winn en geregisseerd door theaterregisseur Marianne Elliott (winnaar van vier Tony Awards). Zij waagt zich hier voor het eerst aan een speelfilm. De hoofdrollen worden gespeeld door Gillian Anderson (The X Files, Sex Education, The Crown) en Jason Isaacs (The Death of Stalin, The White Lotus). ★★★★ VPRO Cinema "Een gemoedelijk, warm drama" ★★★ Trouw "Wonderschone Engelse natuur" ★★★ de Volkskrant "Bewijst dat acteer- en camerawerk een film kunnen verheffen" ★★★½ Cinemagazine "De toon is realistisch, zonder al te veel sentiment of heldendom, met af en toe een vleugje ironie of een poëtische noot." - de Filmkrant</p>
<p>Te zien tot 22 maart 2026. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/the-salt-path</guid>
      <pubDate>Tue, 17 Feb 2026 10:13:05 +0000</pubDate>
    </item>
    <item>
      <title><![CDATA[Stranger Eyes]]></title>
      <description><![CDATA[<p>Stranger Eyes is een mysterieuze en psychologische thriller over privacy, verlies en voyeurisme in de moderne wereld. Wanneer een jong stel ontdekt dat hun tweejarige dochter verdwenen is, raken ze verstrikt in een web van beelden, geheimen en angst, terwijl ze steeds meer het gevoel krijgen dat ze constant bekeken worden.</p>
<p><img src='https://storage.googleapis.com/picl-prod-cms-assets/still_195011_9f0e159cfc/still_195011_9f0e159cfc.jpg'/></p>
<p>Junyang en Peiying staan machteloos tegenover de verdwijning van hun kind. Niet lang daarna ontvangen ze mysterieuze pakketjes: dvd’s met intieme beelden van hun leven, opgenomen zonder hun medeweten. Terwijl ze proberen te achterhalen wie deze beelden maakt, begint hun relatie onder druk te staan. Wantrouwen, schuldgevoelens en fragmentarische herinneringen slepen hen dieper in een neerwaartse spiraal en dichter naar de ontwrichting van hun gezin. Geregisseerd door Yeo Siew Hua, is Stranger Eyes een film over hoe machteloosheid en surveillance zich nestelen in het alledaagse. Met sterke rollen van Lee Kang-sheng, Anicca Panna en Wu Chien-ho laat de film zien hoe privacy steeds vluchtiger wordt en hoe beelden, eenmaal gedeeld, zowel pijn kunnen doen als iets onthullen dat niet meer ongedaan gemaakt kan worden. De film ging in 2024 in première op het Filmfestival van Venetië en werd geselecteerd voor de Golden Lion-competitie, een belangrijke erkenning voor Singaporeaanse cinema. "Onderzoekt met oprechte interesse hoe een leven zonder enig privacy is" ★★★★ NRC "Slimme, gelaagde thriller" ★★★★ Trouw</p>
<p>Te zien tot 22 februari 2026. .</p>
<p>drama/Singapore, Taiwan, Frankrijk/Mandarijn</p>]]></description>
      <guid>https://picl.nl/films/stranger-eyes</guid>
      <pubDate>Tue, 17 Feb 2026 10:13:05 +0000</pubDate>
    </item>
    <item>
      <title><![CDATA[Caravaggio]]></title>
      <description><![CDATA[<p>Schilder, decor- en kostuumontwerper, schrijver, hovenier, maar bovenal: filmmaker en activist voor homorechten. Derek Jarman (1942–1994) was een kunstenaar in de breedste zin van het woord. Zijn oeuvre is rijk aan experimentele, visueel betoverende films waarin seksualiteit, vrijheid en identiteit een grote rol spelen. Caravaggio (1986) is daarvan zijn bekendste én betekende het filmdebuut van Tilda Swinton. De film wordt opnieuw uitgebracht ter ere van de tentoonstelling</p>
<p><img src='https://storage.googleapis.com/picl-prod-cms-assets/Caravaggio_digitale_restauratie_st_11_jpg_sd_high_098a81ce33/Caravaggio_digitale_restauratie_st_11_jpg_sd_high_098a81ce33.jpg'/></p>
<p>Caravaggio was de Italiaanse meester van licht en schaduw, gevierd om zijn radicale realisme en compromisloze blik op de wereld. In Derek Jarmans visionaire film zien we hem op zijn sterfbed terugblikken op zijn turbulente leven, waarin een driehoeksverhouding met straatvechter Ranuccio en diens geliefde Lena (Tilda Swinton) centraal staat. Liefde, jaloezie en verraad lopen naadloos door elkaar in een wereld waar kunst de boventoon voert. Caravaggio is allesbehalve een traditionele biopic. Derek Jarman doorbreekt conventies met een uitgesproken homo-erotische lading en een experimentele beeldtaal die zowel fantasierijk als toegankelijk is. Het resultaat werd zijn grootste filmsucces en betekende bovendien het filmdebuut van Tilda Swinton, die daarna uitgroeide tot zijn vaste muze. In het kader van de tentoonstelling Tilda Swinton - Ongoing in Eye Filmmuseum, ontdek je op Picl nu meer films met Tilda Swinton. "In de geest van Caravaggio’s melodramatische werk" ★★★★ VPRO Cinema "Is en blijft een lust voor het oog" - de Filmkrant "Al het drama houdt het filmische stilleven in vurige beweging" ★★★½ Cinemagazine "Jarman gaat creatief om met decors, licht en compositie" - InDeBioscoop</p>
<p>Te zien tot 22 maart 2026. Nu ook te zien in het filmtheater.</p>
<p>biografisch, drama/Verenigd Koninkrijk/Engels</p>]]></description>
      <guid>https://picl.nl/films/caravaggio</guid>
      <pubDate>Tue, 17 Feb 2026 10:13:05 +0000</pubDate>
    </item>
    <item>
      <title><![CDATA[Orlando]]></title>
      <description><![CDATA[<p>Sally Potter bewerkte Virginia Woolfs roman uit 1928, met briljant en betoverend resultaat. De jonge Orlando (Tilda Swinton) voert ons door vier eeuwen Engelse geschiedenis naar de twintigste eeuw. Halverwege verandert Orlando van geslacht en ontwikkelt zich tot een zelfbewuste moderne vrouw. Met als gevolg: een kritische blik op gendernormen en een streven naar fluïditeit. Orlando kijk je nu opnieuw op Picl, als onderdeel van ons Tilda Swinton.</p>
<p><img src='https://storage.googleapis.com/picl-prod-cms-assets/still_173584_1f6b6253fb/still_173584_1f6b6253fb.jpg'/></p>
<p>Het verhaal begint in de 17de eeuw. Op haar sterfbed laat Koningin Elizabeth I een grote erfenis na aan de jonge man Orlando. De Koningin draagt hem daarbij op om niet oud te worden. Zo geschiedt een magisch verhaal met daarin een bevroren Theems, een Russische prinses en het Ottomaanse Rijk. Echter, tijdens zijn tijd in het Ottomaanse Rijk als ambassadeur, ontwaakt Orlando plotseling als vrouw. Vanaf dat moment verliest ze veel van haar vorige privileges en leert al gauw hoe haar leven verschilt met die van een mannelijke Britse aristocraat. Sally Potter’s film tart alle conventies, door vier eeuwen te bekijken door de ogen van twee sekses. Met haar sublieme acteerwerk verbeeldt Tilda Swinton de ultieme genderfluïditeit. Voor zowel Potter als Swinton was Orlando in 1992 de film die hen internationaal op de kaart zette. Eigenzinnig, uniek, ontroerend en grappig. Een historisch epos waarin tijd en gender vloeiend zijn. In het kader van de tentoonstelling Tilda Swinton - Ongoing in Eye Filmmuseum, ontdek je op Picl nu meer films met Tilda Swinton. "Nog steeds verbluffend modern en vrij" ★★★★★ Trouw "Een buitengewoon rijke film" ★★★★★ Filmkrant "Tilda Swinton is magnetic" ★★★★ The Guardian</p>
<p>Te zien tot 22 maart 2026. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/orlando-2025</guid>
      <pubDate>Tue, 17 Feb 2026 10:13:06 +0000</pubDate>
    </item>
    <item>
      <title><![CDATA[The Eternal Daughter]]></title>
      <description><![CDATA[<p>The Eternal Daughter (2022) is een subtiel opgebouwde gothic mystery-drama waarin een volwassen dochter haar oude moeder meeneemt naar hun familiehuis in Wales, dat is omgevormd tot een leeg hotel. In dit afgelegen, mistige landhuis sluimeren herinneringen en verborgen wonden, die plotseling weer naar de oppervlakte komen wanneer verleden en heden samensmelten. Vanwege ons speciale programma over Tilda Swinton is The Eternal Daughter nu opnieuw op Picl te zien.</p>
<p><img src='https://storage.googleapis.com/picl-prod-cms-assets/still_1_2021441511/still_1_2021441511.jpg'/></p>
<p>De filmmaakster Julie (Tilda Swinton) reist met haar bejaarde moeder Rosalind (ook Tilda Swinton) terug naar het oude familiehuis in Wales, waar Rosalind haar jeugd doorbracht. Julie wil tijd met haar moeder doorbrengen en materiaal verzamelen voor een film. Maar het hotel, met zijn echo’s, krakende vloeren, mist en lege gangen, roept pijnlijke herinneringen op uit het verleden, zoals de dood van een familielid in de Tweede Wereldoorlog. Langzamerhand ontdekt Julie dat iets niet klopt. The Eternal Daughter is een film over herinnering, rouw en de relatie tussen moeder en dochter, geregisseerd en geschreven door Joanna Hogg. De film werd in 2022 in première vertoond op het Filmfestival van Venetië en kreeg lovende kritieken voor zijn sfeer, minimalistische horror-elementen en de krachtige vertolkingen. Swinton’s dubbelfunctie (als Julie én Rosalind) en de gotische mise-en-scène brengen een intense emotionele lading die nog lang blijft nazinderen. In het kader van de tentoonstelling Tilda Swinton - Ongoing in Eye Filmmuseum, ontdek je op Picl nu meer films met Tilda Swinton. "Vol ironie en psychologisch inzicht" ★★★★ de Volkskrant "Intrigerende afrekening tussen moeder en dochter" ★★★★ NRC "There is such closeness and tenderness in this small-scale film" ★★★★ The Guardian</p>
<p>Te zien tot 22 maart 2026. Net uit het filmtheater.</p>
<p>Drama, Mysterie/Groot-Brittannië/Engels</p>]]></description>
      <guid>https://picl.nl/films/the-eternal-daughter-2025</guid>
      <pubDate>Tue, 17 Feb 2026 10:13:06 +0000</pubDate>
    </item>
    <item>
      <title><![CDATA[Sebastian]]></title>
      <description><![CDATA[<p>Overdag is Max schrijver, maar ’s nachts leeft hij een geheim leven als sekswerker. Onder de naam Sebastian ontmoet hij mannen via een escortplatform – zijn ervaringen gebruikt hij als inspiratie voor zijn werk. Maar zijn dubbelleven wordt steeds riskanter. Sebastian is de tweede film van de Finse filmmaker Mikko Mäkelä, een beklemmend queerverhaal dat op originele wijze de representatie van sekswerkers onderzoekt.</p>
<p><img src='https://storage.googleapis.com/picl-prod-cms-assets/Sebastian_st_1_jpg_sd_low_8328216648/Sebastian_st_1_jpg_sd_low_8328216648.jpg'/></p>
<p>Max is een jonge schrijver die koste wat het kost gepubliceerd wil worden. Zijn debuutroman gaat over sekswerk, en onder het mom van onderzoek besluit hij een profiel aan te maken op “Dreamy Guys”, om onder het pseudoniem Sebastian aan de slag te gaan als sekswerker. Maar het onderzoek naar zijn roman is niet de enige motivatie voor deze keuze: zijn verlangen naar erkenning en de schaamte over zijn homoseksualiteit drijven hem steeds verder in de armen van steeds meer mannen. Het is een giftige combinatie die leidt tot roekeloze keuzes, waardoor hij zijn professionele kansen steeds verder uit het oog verliest. Filmmaker Mikko Mäkelä vertelt in Sebastian niet alleen een vernieuwend queerverhaal over mannelijk sekswerk, maar duikt ook diep in thema’s als de zoektocht naar roem, de pijn van afwijzing en de schaamte die we voelen bij het omarmen van wie we werkelijk zijn. "Indrukwekkende debuut" ★★★★ NRC "Aangrijpende weergave van een zoektocht naar inspiratie, intimiteit, en identiteit" ★★★½ Cinemagazine "Overtuigt met name in de seksscènes. Die zijn rauw en expliciet, maar gespeend van oordeel en nergens plastisch" - de Filmkrant "Tender, thoughtful sexual odyssey" ★★★★ The Guardian</p>
<p>Te zien tot 22 maart 2026. Net uit het filmtheater.</p>
<p>drama/Groot-Brittanië, België, Finland/Engels</p>]]></description>
      <guid>https://picl.nl/films/sebastian</guid>
      <pubDate>Tue, 17 Feb 2026 10:13:06 +0000</pubDate>
    </item>
    <item>
      <title><![CDATA[Loveable]]></title>
      <description><![CDATA[<p>Na zeven jaar lijkt de idylle en prille liefde in de relatie tussen Maria en Sigmund te zijn omgeruild voor geschreeuw en geruzie. Het klinkt als een typisch liefdesdrama, maar het mooi genuanceerde drama Loveable vertelt Maria het verhaal over haar relatie terugblikkend aan haar therapeut. Waarom is de relatie precies stukgelopen?</p>
<p><img src='https://storage.googleapis.com/picl-prod-cms-assets/still_193007_ba38ae9f8c/still_193007_ba38ae9f8c.jpg'/></p>
<p>Op een feestje komt Maria iemand tegen van wie ze zeker weet dat hij de ware is: Sigmund. Ze maakt het haar missie om een relatie met hem aan te gaan en dat lukt. Maar na zeven jaar is de roze wolk in rook opgegaan. Maria is continu boos en vijandig, zit klem in een patroon en stoot de mensen in haar omgeving af. Ondertussen ontsnapt Sigmund steeds aan de ouderlijke verantwoordelijkheid en heeft hij niet door wat Maria precies wil. Waarom voelt Maria zich zo eenzaam als moeder en in de relatie? Komt dat door Sigmund, haar afstandelijke moeder of toch door maatschappelijke verwachtingen van het moederschap zelf? In het Scandinavische relatiedrama Loveable reflecteert Maria op haar leven en haar mentale gezondheid. De film maakt veel ruimte voor de ervaring van de moderne vrouw. Het idee dat je als kijker alleen mee kunt leven met een sympathiek hoofdpersoon wordt ontkracht, want af en toe is Maria allesbehalve dat. "Mooi genuanceerde toon en knap acteerwerk" ★★★★ VPRO Cinema "Relatieproblemen worden zinnenprikkelend in beeld gebracht" ★★★ de Volkskrant "Voer voor (amateur) psychologen" ★★★ NRC "Helga Guren is de actrice die deze toch al geslaagde film naar een hoger plan brengt" ★★★★ Cinemagazine "Indrukwekkend speelfilmdebuut [...] Dat het respect voor een personage mag groeien, is verfrissend" - de Filmkrant</p>
<p>Te zien tot 5 april 2026. Net uit het filmtheater.</p>
<p>drama/Noorwegen/Noors</p>]]></description>
      <guid>https://picl.nl/films/loveable</guid>
      <pubDate>Tue, 17 Feb 2026 10:13:06 +0000</pubDate>
    </item>
    <item>
      <title><![CDATA[The Life of Chuck]]></title>
      <description><![CDATA[<p>Na bekend te zijn geworden met films en series in het horrorgenre, maakt regisseur Mike Flanagan nu een uitstapje naar een heel ander soort film. Gebaseerd op een kort verhaal van Stephen King vertelt The Life of Chuck het levensverhaal van de doodgewone Chuck. In omgekeerde volgorde blikken we terug op zijn leven en de mensen die hij heeft ontmoet. Een film over herinneringen, verlies en de onverwachte impact van één leven</p>
<p><img src='https://storage.googleapis.com/picl-prod-cms-assets/still_193404_33de26b6ca/still_193404_33de26b6ca.jpg'/></p>
<p>Charles ‘Chuck’ Krantz is een ogenschijnlijk doodgewone Amerikaan. Terwijl het einde van de wereld nadert, verschijnen overal mysterieuze advertenties die Chuck bedanken voor 39 geweldige jaren van dienst. Marty Anderson, een man die zich het einde der tijden heel anders had voorgesteld, raakt gefascineerd door de vraag: wie is deze Chuck, en waarom lijkt het alsof het lot van de wereld met hem verbonden is? Langzaam maar zeker verweven herinneringen, persoonlijke tragedies en kosmische raadsels zich tot een emotioneel verhaal over leven, verlies en de impact die één persoon kan hebben — zelfs als niemand precies weet waarom.The Life of Chuck is de nieuwste film van regisseur Mike Flanagan, die eerder al twee verhalen van Stephen King verfilmde: 'Gerald’s Game' en 'Doctor Sleep'. Je kunt hem ook kennen van de populaire Netflix serie 'The Haunting of Hill House'. "Toont ons de magie van een mensenleven" ★★★★ Trouw "Intrigerend" ★★★ de Volkskrant "Een ode aan het leven en een liefdesbrief aan cinema" ★★★★★ Cinemagazine "Deze film is meer dan wat hij op het eerste gezicht lijkt" ★★★½ FilmTotaal</p>
<p>Te zien tot 22 maart 2026. Net uit het filmtheater.</p>
<p>drama, fantasie/VS/Engels</p>]]></description>
      <guid>https://picl.nl/films/the-life-of-chuck</guid>
      <pubDate>Tue, 17 Feb 2026 10:13:06 +0000</pubDate>
    </item>
    <item>
      <title><![CDATA[AWARE: Mannenmelk & Tomatensoep]]></title>
      <description><![CDATA[<p>Ze gingen in première op het Nederlands Film Festival en zijn nu exclusief online te zien op Picl: Mannenmelk & Tomatensoep. Deze twee korte films van opkomende makers zijn gerealiseerd binnen het AWARE talentontwikkelingstraject. In Mannenmelk besluit een idealistische vrouw een feministisch bedrijf te starten waar enkel vrouwen werken. Hoewel het een groot succes is, lijkt het voor sommigen toch zijn tol te eisen. En in Tomatensoep plant de twaalfjarige Nora een protestactie tegen de klimaatcrisis, gericht op een 19e-eeuws schilderij. Onverwachts ontstaat er een band met de schilder ervan en verandert haar blik op kunst, natuur en activisme voorgoed. Laat je nu verrassen door AWARE: Mannenmelk & Tomatensoep.</p>
<p><img src='https://storage.googleapis.com/picl-prod-cms-assets/Mannenmelk_Still01_64e8b1afb8/Mannenmelk_Still01_64e8b1afb8.jpg'/></p>
<p>1. Mannenmelk – Serin UtluInclusief Q&A met de regisseurDe idealistische Nicole runt samen met haar volgzame man Ron een Female Friendly Farm: een vooruitstrevend melkbedrijf waar uitsluitend vrouwen werken aan duurzame zuivelproducten; van kaas en yoghurt tot cosmetica. Alles is 100% natuurlijk, milieuvriendelijk en vrij van methaanuitstoot. Terwijl Nicole trots haar visie deelt over extra werkgelegenheid voor vrouwen en innovatie binnen het boerenbedrijf, wordt langzaam duidelijk dat haar drang om grenzen te verleggen verder gaat dan verwacht. Ze is bezig met een zeer innovatief experiment; want met genoeg stimulatie is immers een heleboel mogelijk, aldus Nicole. Serin Utlu studeerde Performance aan de Toneelacademie Maastricht. Tijdens haar opleiding ontwikkelde ze naast haar liefde voor acteren, muziek en theater maken ook een groeiende fascinatie voor film. Na haar afstuderen werkte Serin als actrice in uiteenlopende film- en theaterproducties. In 2017 begon ze met het maken van podcasts. Hier kon ze persoonlijke verhalen vertellen, voortkomend uit haar eigen vragen, verwondering en fascinaties, vaak met een humoristische ondertoon. Echter begon ze het medium film te missen. Mannenmelk is haar debuutfilm die werd genomineerd voor de debuutcompetitie van het Nederlands Film Festival 2025. 2. Tomatensoep – Ömer AkgünInclusief Q&A met de regisseurTwaalfjarige Nora is vastbesloten aandacht te vragen voor de klimaatcrisis. Geïnspireerd door protestacties besluit ze een blik tomatensoep te gooien op een recent herontdekt schilderij uit de Haagse School. Terwijl ze haar plan voorbereidt, raakt ze steeds meer gefascineerd door de maker: de 19e-eeuwse schilder Matthijs Otten, die zich met zijn verstilde landschappen afzette tegen de oprukkende industrialisatie. Wanneer ze zich verdiept in zijn werk, leert ze Matthijs en zijn schilderijen kennen op een manier die ze niet had verwacht. Uiteindelijk staat Nora alleen in het museum, oog in oog met het schilderij. De soep zit in haar tas. Maar haar blik is veranderd. Ömer Akgün (Istanbul, 1999) werkte na zijn studie Business Administration als uitvoerend producent en festivalstrateeg in Istanbul. Na zijn verhuizing naar Nederland eind 2022, volgde hij de QISSA Film School. Hierna werkte hij als productieassistent op diverse sets. In 2025 regisseerde hij zijn debuutkortfilm Tomatensoep via het AWARE-traject. Momenteel ontwikkelt hij zijn volgende korte filmproject. Over AWAREAWARE is een talentontwikkelingstraject dat ‘bottom up’ op zoek gaat naar makers – verhalen vertellers – die niet vanzelfsprekend de industrie binnen rollen. Om zo nieuwe verrassende verhalen te vinden en kansen te geven waar die niet vanzelfsprekend zijn. Binnen dit jaarlijks terugkerende traject worden met een professionele crew twee korte films gemaakt, waarmee de makers nieuwe deuren kunnen openen. Tijdens de draaiperiode krijgen een viertal stagiaires de kans om mee te lopen met een head of departement. AWARE: Mannenmelk & Tomatensoep kwamen tot stand in samenwerking met Qissa, De Ontmoeting en SMARTHOUSE.</p>
<p>Te zien tot 1 maart 2026. Nu ook te zien in het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/aware-mannenmelk-tomatensoep</guid>
      <pubDate>Tue, 17 Feb 2026 10:13:07 +0000</pubDate>
    </item>
    <item>
      <title><![CDATA[Shambhala]]></title>
      <description><![CDATA[<p>Pema leidt een vredig polygaam bestaan met Tashi en zijn twee broers. Als Tashi plotseling verdwijnt tijdens een reis, wordt Pema ervan beschuldigt overspel te hebben gepleegd. Om haar onschuld en trouw te bewijzen besluit Pema om met haar paard op zoektocht te gaan naar Tashi. Shambhala, wat verwijst naar een spiritueel koninkrijk in het Tibetaans boeddhisme, is visueel om van te smullen.</p>
<p><img src='https://storage.googleapis.com/picl-prod-cms-assets/still_192658_9cc8a00838/still_192658_9cc8a00838.jpg'/></p>
<p>In het hart van de Nepalese Himalaya treedt de temperamentvolle Pema in een polyandrisch huwelijk met Tashi en zijn twee jongere broers. Ze leiden een harmonieus leven, maar wanneer Tashi niet terugkeert van een handelsreis naar de stad, wordt de legitimiteit van Pema's ongeboren kind door de gemeenschap in twijfel getrokken. Vastbesloten om haar liefde en puurheid te bewijzen, gaat ze op zoek naar Tashi. Maar Pema raakt steeds meer verstrikt in een spirituele zoektocht naar betekenis. Shambhala is in alle opzichten een intiem portret van het traditionele leven in de Himalaya. De film is opgenomen op de grens van Nepal en Tibet op een hoogte tussen de 4000 en 6000 meter. De cast bestaat voornamelijk uit non-professionele acteurs, geiten, paarden en schapen. "Magistrale landschapsfotografie" ★★★ de Volkskrant "Een klein, intiem verhaal in een groots landschap en met weidse shots" - Het Parool "Een spirituele reis van groot visueel formaat" - de Filmkrant</p>
<p>Te zien tot 22 maart 2026. Net uit het filmtheater.</p>
<p>drama/Nepal/Nepalees</p>]]></description>
      <guid>https://picl.nl/films/shambhala</guid>
      <pubDate>Tue, 17 Feb 2026 10:13:07 +0000</pubDate>
    </item>
    <item>
      <title><![CDATA[10 Giorni Con I Suoi]]></title>
      <description><![CDATA[<p>10 Giorni Con I Suoi is het derde deel in de komische Italiaanse reeks over de familie Rovelli: vader Carlo, zijn vrouw Giulia en hun drie kinderen. Dit keer reist de familie van Rome naar het zonnige Apulië, waar hun oudste dochter Camilla gaat samenwonen met haar vriend Antonio. De onvermijdelijke ontmoeting met Antonio’s welgestelde, maar eigenaardige familie staat op de planning. Meet the Parents, maar dan onder de hete zon van Puglia.</p>
<p><img src='https://storage.googleapis.com/picl-prod-cms-assets/still_191210_cfb8d50993/still_191210_cfb8d50993.jpg'/></p>
<p>Vader Carlo is nog lang niet klaar om zijn dochter los te laten, zeker niet als dat betekent dat hij haar moet achterlaten bij een gezin uit de meest zuidelijke regio van Italië, waar de levensstijl en gewoonten totaal anders zijn dan in de hoofdstad. Op het landgoed van Antonio’s familie loopt het al snel uit op een aaneenschakeling van hilarische misverstanden en ongemakkelijke confrontaties. Toch leren de twee families gaandeweg dat ze, ondanks hun verschillen, meer met elkaar gemeen hebben dan gedacht. Regisseur Alessandro Genovesi levert met 10 Giorni Con I Suoi een zomerse komedie een luchtig portret van familie, traditie en cultuurclashes. Fabio De Luigi speelt de bemoeizuchtige vader Carlo in een film boordevol herkenbare situaties en Italiaanse humor. "Een luchtige versie van vergelijkbare Hollywoodproducties als ‘Meet the Parents’" ★★★ Cinemagazine "Ongein geschikt voor het hele gezin" - de Filmkrant</p>
<p>Te zien tot 1 maart 2026. Net uit het filmtheater.</p>
<p>komedie/Italië/Italiaans</p>]]></description>
      <guid>https://picl.nl/films/10-giorni-con-i-suoi</guid>
      <pubDate>Tue, 17 Feb 2026 10:13:07 +0000</pubDate>
    </item>
    <item>
      <title><![CDATA[As It Is In Heaven]]></title>
      <description><![CDATA[<p>Twintig jaar geleden was deze Zweedse film dé internationale bioscoophit en nu is hij opnieuw te zien. Dit drama volgt de wereldberoemde dirigent Daniel Daréu die na een hartaanval vertrekt naar zijn Noord-Zweedse geboortedorp om daar te herstellen. Als hij in aanraking komt met het plaatselijke koor voelt hij zich geroepen om die onder zijn hoede te nemen. De sfeervolle beelden van het Zweedse landschap in As It Is In Heaven betoverden zowel het publiek als de recensenten.</p>
<p><img src='https://storage.googleapis.com/picl-prod-cms-assets/still_196016_a46f9f0031/still_196016_a46f9f0031.jpg'/></p>
<p>Nadat de passie en inspanning van zijn beroep hem bijna fataal worden, verhuist de dirigent Daréus terug naar zijn geboortedorp in het uiterste noorden van Zweden. Vanwege zijn negatieve jeugdherinneringen waardoor hij zijn naam heeft verandert, herkent niemand hem en trekt hij onopgemerkt in de oude dorpsschool. Wanneer hij tegen beter weten in het lokale kerkkoor gaat begeleiden, stelt hij zich langzamerhand steeds meer open. Zijn onorthodoxe methoden maken veel los bij de plaatselijke bevolking: niet alleen de stembanden van het koor, maar ook onderlinge spanningen tussen dorpelingen. Het leven van Daréus, en dat van de andere dorpsbewoners, zal nooit meer hetzelfde zijn. As It Is In Heaven was een enorm succes toen die in 2004 uitkwam en ontving notabene een Oscarnominatie voor beste niet-Engelstalige film. Het was de comebackfilm van regisseur Kay Pollak, die jarenlang stopte met filmen na de moord op de Zweedse premier Olof Palme. "Juweeltje!" ★★★★ Cinemagazine "Zoete comeback van regisseur Kay Pollak" ★★★★ VPRO Cinema "A welcome return to Swedish cinema" - Variety</p>
<p>Te zien tot 22 maart 2026. Net uit het filmtheater.</p>
<p>drama/Zweden/Zweeds</p>]]></description>
      <guid>https://picl.nl/films/as-it-is-in-heaven</guid>
      <pubDate>Tue, 17 Feb 2026 10:13:07 +0000</pubDate>
    </item>
    <item>
      <title><![CDATA[Être & Avoir]]></title>
      <description><![CDATA[<p>Op het Franse platteland, in de stille heuvels van de Auvergne, staat een klein dorpsschooltje met één klas. Meester Georges Lopez geeft hier in zijn eentje les aan dertien kinderen, van kleuters tot bijna-tieners. Met geduld, rust en humor bereidt hij hen voor op een leven buiten het klaslokaal. Deze nostalgische documentaire, over een wereld waarin het leven nog eenvoudig en overzichtelijk is, werd in 2002 een onverwachte, internationale megahit. Être & Avoir wordt nu opnieuw uitgebracht in de filmtheaters en bekijk je ook online op Picl.</p>
<p><img src='https://storage.googleapis.com/picl-prod-cms-assets/still_194303_1dfca3b2e8/still_194303_1dfca3b2e8.jpg'/></p>
<p>Lopez leert sommigen lezen en schrijven, anderen brengt hij de beginselen van grammatica en wiskunde bij. Documentairemaker Nicolas Philibert observeert de vriendschappen, de kleine ruzies, de momenten van concentratie en van dagdromen. Een intiem portret van een leven waarin alles nog overzichtelijk lijkt, maar waarin kinderen net zo goed groeien, botsen en bloeien als overal ter wereld. Tot ieders verbazing, ook die van Philibert en Lopez, groeide Être & Avoir in 2002 uit tot een internationale sensatie. In Frankrijk trok de film bijna twee miljoen bezoekers, wereldwijd nog eens ruim een miljoen. Ook in Nederland was de belangstelling groot: lange rijen voor de kassa’s en in sommige bioscopen bleef de film maar liefst twee jaar draaien. Naast deze feelgood-klassieker zijn nu ook twee nieuwe docu's van Philibert in de filmtheaters én online te zien: Averroès & Rosa Parks en La machine à écrire - het vervolg en slotstuk op Gouden Beer-winnaar Sur l'Adamant. Bekijk het volledige Philibert-programma. "Een warm bad van romantiek en nostalgie" ★★★★★ Cinemagazine</p>
<p>Te zien tot 22 maart 2026. Net uit het filmtheater.</p>
<p>documentaire/Frankrijk/Frans</p>]]></description>
      <guid>https://picl.nl/films/etre-and-avoir-re-release</guid>
      <pubDate>Tue, 17 Feb 2026 10:13:07 +0000</pubDate>
    </item>
    <item>
      <title><![CDATA[Paris, Texas]]></title>
      <description><![CDATA[<p>Na vier jaar verdwenen te zijn, wordt Travis (Harry Dean Stanton) herenigt met zijn broer Walt (Dean Stockwell) in het midden van een woestijn in Texas. Travis lijdt aan geheugenverlies, maar langzaam keren zijn herinneringen en ook stem terug. Zijn broer brengt hem naar huis, waar zijn inmiddels zevenjarige zoon woont. Ondanks dat Travis zijn relatie met zijn zoon een nieuw leven inblaast, blijft hij zich afvragen waar zijn vrouw is. Vader en zoon besluiten samen op zoek te gaan naar hun verdwenen vrouw/moeder. Deze inmiddels 40-jarige klassieker is nog steeds visueel om van te smullen dankzij de recentelijke 4K restauratie.</p>
<p><img src='https://storage.googleapis.com/picl-prod-cms-assets/still_182116_ad095d5858/still_182116_ad095d5858.jpg'/></p>
<p>Paris, Texas volgt de mysterieuze einzelgänger Travis terwijl hij weer contact probeert te leggen met zijn jonge zoon, die bij zijn broer in Los Angeles woont. Samen met zijn zoon gaat hij op zoek naar zijn vermiste vrouw. Nadat Travis vertrok vier jaar geleden is vertrokken, is ook zijn vrouw spoorloos verdwenen. Wanneer ze haar eindelijk vinden, blijkt dat ze bij een zogenaamde 'peep show' werkt, een soort biechtstoel waarin vrouwen luisteren naar de problemen van hun cliënten via een eenrichtingsspiegel. De confrontatie blijkt lastiger voor Travis dan hij gedacht had. En de herinneringen aan hun gecompliceerde relatie komen allemaal boven water. Pionier van de New German Cinema, Wim Wenders (Der Himmel Über Berlin) bracht zijn scherpe oog voor het landschap naar het Amerikaanse zuidwesten met Paris, Texas. Deze diep ontroerende karakterstudie is geschreven door Pulitzer Prize-winnende toneelschrijver Sam Shepard. Het script was nog niet af tegen de tijd dat Wenders begon met filmen. De film is deels daardoor opgenomen op chronologische wijze, terwijl de crew aan het wachten was op de laatste helft van het script. De beelden die door Robby Müller (Dancer in the Dark) werden vastgelegd zijn prachtig en worden ijzersterk ondersteund door een inmiddels iconische soundtrack van Ry Cooder (Buena Vista Social Club). Wenders kreeg onder andere een BAFTA en een Gouden Palm voor zijn film. Wil je meer van dit soort klassiekers zien op Picl? Kijk dan hier! "Een rijke mengeling van roadmovie, western en liefdestragedie" ★★★★★ Trouw "Schitterend gespeelde en gefilmde roadmovie" ★★★★★ VPRO Cinema "Harry Dean Stanton is unforgettable" ★★★★★ The Guardian</p>
<p>Te zien tot 22 maart 2026. Net uit het filmtheater.</p>
<p>drama/Duitsland, Frankrijk, Verenigd Koninkrijk, VS/Engels, Spaans</p>]]></description>
      <guid>https://picl.nl/films/paris-texas</guid>
      <pubDate>Tue, 17 Feb 2026 10:13:07 +0000</pubDate>
    </item>
    <item>
      <title><![CDATA[Der Himmel über Berlin]]></title>
      <description><![CDATA[<p>Damiel en Cassiel zwerven als engelen al eeuwenlang door Berlijn. Onzichtbaar voor de inwoners nemen ze hun gedachten en gevoelens waar, in een stad die nog altijd verdeeld is tijdens de Koude Oorlog. Waar velen jaloers zouden zijn op de kunsten van engelen, bestuderen Damiel en Cassiel de mensheid met verwondering en nieuwsgierigheid. Zij zien ons zoals we onszelf nooit kunnen gezien. Voor Damiel wordt het verlangen naar imperfectie echter te groot, waarna hij besluit om mens te worden.</p>
<p><img src='https://storage.googleapis.com/picl-prod-cms-assets/1ab14dbc6c06fe52ab6ec3264d777d3e_bfe3468403/1ab14dbc6c06fe52ab6ec3264d777d3e_bfe3468403.jpg'/></p>
<p>Ondanks dat engelen alwetend en onsterfelijk zijn, is engel Damiel (Bruno Ganz) niet helemaal gelukkig. Hij verlangt er namelijk naar om als mens door de stad te struinen, een kopje koffie te drinken, naar de kapper te gaan, met anderen te kunnen praten. Hij wil, in zijn eigen woorden, "twijfelen, niet weten." Wanneer hij op een gegeven moment een jonge trapeze-artieste ontdekt die in het circus werkt en warme gevoelens voor haar begint te koesteren, weet Damiel het zeker. Hij wil niet langer engel zijn, maar mens. Met Der Himmel über Berlin won Wim Wenders in Cannes de prijs voor Beste Regie. In deze poëtische klassieker portretteert hij de mensheid met een tedere blik, ondanks de bovennatuurlijke hoofdpersonages. De mens staat centraal in al haar leed en vreugde. De camera zweeft door de straten van Berlijn, terwijl de meest intieme gedachten van de inwoners te horen zijn. Der Himmel über Berlin is een optimistisch eerbetoon aan de kwetsbaarheid en schoonheid van het menselijke bestaan. Wil je meer van dit soort klassiekers zien op Picl? Kijk dan hier! "Machtige klassieker van de Duitse filmmaker Wim Wenders" - de Volkskrant "De blik van Wenders is eerlijk en uitermate gevoelig" - Filmkrant</p>
<p>Te zien tot 22 februari 2026. .</p>
<p>Romantiek, Drama, Fantasie/Duitsland/Duits, Engels</p>]]></description>
      <guid>https://picl.nl/films/der-himmel-uber-berlin</guid>
      <pubDate>Tue, 17 Feb 2026 10:13:07 +0000</pubDate>
    </item>
    <item>
      <title><![CDATA[La práctica]]></title>
      <description><![CDATA[<p>Een yogales die begint met een aardbeving zet meteen de toon voor La práctica, een droogkomische film over mislukking, spiritualiteit en alledaagse absurditeit. Regisseur Martín Rejtman, pionier van de Nieuwe Argentijnse Cinema, volgt een uitgebluste yogaleraar die na een mislukte relatie vastloopt in zijn leven. Met minimale middelen onderzoekt La práctica de absurditeit van routines, spiritualiteit en het krampachtig najagen van zelfontplooiing.</p>
<p><img src='https://storage.googleapis.com/picl-prod-cms-assets/still_188472_d2933c8d7c/still_188472_d2933c8d7c.jpg'/></p>
<p>Na een pijnlijke relatiebreuk probeert yogaleraar Gustavo zijn leven weer op de rails te krijgen in Santiago. Hij stort zich vol overgave op zijn yogastudio en meditatie, maar dat heeft een averechts effect: hij raakt steeds dieper verstrikt in routines en stiltes die zijn leven langzaam uitzichtlozer maken. Ook in de studio loopt alles mis: ongelukken en kleine tegenslagen stapelen zich op en versterken zijn gevoel van machteloosheid. Maar dan lijkt er langzaam een sprankje hoop aan de horizon te verschijnen… La práctica is Martín Rejtmans eerste film in tien jaar: een scherp en droogkomisch portret van een man die worstelt met zichzelf en de wereld om hem heen. Met zijn herkenbare mix van minimalisme en absurdisme laat hij zien waarom hij nog steeds tot de meest eigenzinnige stemmen van de Argentijnse cinema hoort. "De satire treft doel" ★★★★ NRC "Heerlijk kalme sfeer, de even rustige als fraaie beeldvoering" ★★★½ Cinemagazine "Dat het een film is om te lachen merk je aan alles" - de Filmkrant</p>
<p>Te zien tot 22 februari 2026. .</p>
<p>komedie, drama/Argentinië, Chili/Spaans</p>]]></description>
      <guid>https://picl.nl/films/la-practica</guid>
      <pubDate>Tue, 17 Feb 2026 10:13:08 +0000</pubDate>
    </item>
    <item>
      <title><![CDATA[Tussen Wal en Schip – Geruisloos Indisch]]></title>
      <description><![CDATA[<p>Zo'n 75 jaar geleden moest een grote groep Indische Nederlanders verplicht naar Nederland komen. Voor velen is dit een geschiedenis die ook nu nog onbesproken blijft. Om dit zwijgen te doorbreken, brengen drie kleinkinderen hun Indische grootouders naar de plek waar ze voor het eerst voet op Nederlandse bodem zetten. Kunnen ze in Tussen wal en schip de jarenlang verzwegen geschiedenis van hun grootouders ontrafelen?</p>
<p><img src='https://storage.googleapis.com/picl-prod-cms-assets/still_190214_30062cc0b6/still_190214_30062cc0b6.jpg'/></p>
<p>Met geduld, liefde en nieuwsgierigheid openen de drie kleinkinderen - Jip, Kyron en Benjamin - gesprekken over een verleden waarover decennialang werd gezwegen. Hoe beïnvloedt die verzwegen geschiedenis hun identiteit vandaag de dag? Voor veel Indische families blijft het koloniale verleden een pijnlijke erfenis. Na de onafhankelijkheid van Indonesië werden duizenden mensen gedwongen te migreren, hun verhalen weggestopt, om niet meer over te spreken. Nu zetten drie jonge afstammelingen een belangrijke stap om dat stilzwijgen te doorbreken. Door betekenisvolle gesprekken, met zowel tederheid als confronterende momenten, verweeft Tussen wal en schip deze persoonlijke reizen tot een groter verhaal over kolonialisme, migratie en intergenerationeel trauma. "[Samen met Anak Indië] noodzakelijke films die met veel humor en pijn verzwegen verhalen vertellen." ★★★ NRC "Intieme documentaire" - Het Parool "Met een lach en een traan navigeert hun zoektocht behendig tussen kwetsbare momenten." ★★★½ Cinemagazine "Zal elke generatie in het hart raken" - de Filmkrant</p>
<p>Te zien tot 22 maart 2026. Net uit het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/tussen-wal-en-schip-geruisloos-indisch</guid>
      <pubDate>Tue, 17 Feb 2026 10:13:08 +0000</pubDate>
    </item>
    <item>
      <title><![CDATA[Peacock]]></title>
      <description><![CDATA[<p>Matthias werkt voor My Companion, een bureau dat zich richt op professioneel gezelschap op maat. Als sociale kameleon past hij zich moeiteloos aan elke situatie aan. Maar zijn talent eist een tol: hoe meer rollen hij speelt, hoe vager zijn eigen identiteit wordt. Onvermijdelijk ligt er een identiteitscrisis op de loer… Het Oostenrijkse Peacock toont op geestige wijze wat er gebeurt als je je volledig vormt naar de wensen van anderen.</p>
<p><img src='https://storage.googleapis.com/picl-prod-cms-assets/Peacock_st_3_jpg_sd_low_0a0f519ac1/Peacock_st_3_jpg_sd_low_0a0f519ac1.jpg'/></p>
<p>Of het nu gaat om een ideale partner voor een chic diner, een begripvolle zoon of iemand om mee te botsen: Matthias vult iedere rol feilloos in en is in elke gelegenheid de perfecte +1. Maar hoe meer hij probeert te voldoen aan de wensen van anderen, hoe meer hij verwijderd raakt van zichzelf. Achter al zijn perfect geregisseerde rollen groeit een leegte die steeds harder aan hem trekt. In zijn absurdistische en zwartkomische debuut laat de Oostenrijkse regisseur Bernhard Wenger op wrange wijze zien hoe je jezelf kunt verliezen door je voortdurend aan te passen aan de wensen van anderen. Peacock is een ontregelend verhaal over conformeren, controle verliezen en de hunkering naar erkenning in een wereld vol verwachtingen. "Sterk, fris regiedebuut, doet denken aan het werk van Ruben Östlund" ★★★★ VPRO Cinema "Zegt veel over hoe maakbaar we denken dat de wereld is" ★★★★ NRC "Droogkomisch debuut vol visuele grappen" - Het Parool "Heerlijke komedie met absurdistische trekjes" - de Filmkrant "Goed getimede komedie die meestal gebaseerd is op visuele grappen en pure absurditeit" ★★★★ InDeBioscoop</p>
<p>Te zien tot 22 februari 2026. .</p>
<p>zwarte komedie/Oostenrijk/Duits, Engels</p>]]></description>
      <guid>https://picl.nl/films/peacock</guid>
      <pubDate>Tue, 17 Feb 2026 10:13:08 +0000</pubDate>
    </item>
    <item>
      <title><![CDATA[The Teacher Who Promised the Sea]]></title>
      <description><![CDATA[<p>In 2013 verscheen de roman El maestro que prometió el mar van de Catalaanse schrijver Francesc Escribano, een waargebeurd verhaal over de Spaanse Burgeroorlog en de blijvende impact daarvan op de hedendaagse Spaanse samenleving. In 1935 beloofde de idealistische leraar Antoni Benaiges zijn leerlingen mee te nemen naar de zee. Decennia later ontdekt Ariadna, de achterkleindochter van een van zijn leerlingen, het tragische verhaal achter die belofte.</p>
<p><img src='https://storage.googleapis.com/picl-prod-cms-assets/still_190492_de7fa43215/still_190492_de7fa43215.jpg'/></p>
<p>In 1935 wordt de jonge Antoni Benaiges aangesteld als leraar op een afgelegen schooltje in het Spaanse Burgos. In een tijd van streng en traditioneel onderwijs kiest hij voor een vernieuwende, idealistische aanpak: hij stimuleert zijn leerlingen om zelf te denken, te dromen en te fantaseren. Ook belooft hij hen ooit mee te nemen naar de zee. 75 jaar later zoekt Ariadna naar de sporen van haar overgrootvader, een van Benaiges’ leerlingen. Daarbij ontdekt ze het lot van de leraar, wiens idealen hem in het fascistische tijdperk fataal werden. Het dictatorschap van generaal Franco (1939-1975) liet diepe littekens achter in Spanje. Historici schatten dat de Spaanse Burgeroorlog (1936-1939), die aan zijn bewind voorafging, ongeveer 114.000 levens eiste. The Teacher Who Promised The Sea vertelt een familiegeschiedenis die door velen in Spanje wordt gedeeld. "Schetst een indringend beeld van een vergeten geschiedenis" ★★★½ FilmTotaal "Inspirerende film [...] een verhaal dat verteld moet worden" ★★★ InDeBioscoop "Absoluut een aangename film om te zien" ★★★ Cinemagazine</p>
<p>Te zien tot 22 februari 2026. .</p>
<p>drama/Spanje/Spaans</p>]]></description>
      <guid>https://picl.nl/films/the-teacher-who-promised-the-sea</guid>
      <pubDate>Tue, 17 Feb 2026 10:13:08 +0000</pubDate>
    </item>
  </channel>
</rss>
