<?xml version="1.0" encoding="utf-8"?>
<rss version="2.0">
  <channel>
    <title><![CDATA[Picl]]></title>
    <link>https://picl.nl</link>
    <description><![CDATA[Picl]]></description>
    <item>
      <title><![CDATA[The Blue Trail]]></title>
      <description><![CDATA[<p>In een niet al te verre toekomst heeft de Braziliaanse overheid een ingenieus plan bedacht tegen het ‘ouderenprobleem’: iedereen boven de 75 wordt tot ‘levend erfgoed’ verklaard. Met als gevolg dat alle 75-plussers zich moeten settelen in een speciaal ontworpen seniorenkolonie. In het dystopische The Blue Trail schetst regisseur Gabriel Marscaro een wereld waarin vergrijzing wordt gebruikt als excuus voor controle en uitsluiting.</p>
<p><img src='https://storage.googleapis.com/picl-prod-cms-assets/The_Blue_Trail_st_3_jpg_sd_high_Copyright_Guillermo_Garza_Desvia_a85fc98a1a/The_Blue_Trail_st_3_jpg_sd_high_Copyright_Guillermo_Garza_Desvia_a85fc98a1a.jpg'/></p>
<p>Tereza mag dan wel 77 zijn, ze zit nog vol levenslust. Ze wil reizen, ontdekken en zelf beslissen over haar leven. Maar niks van dit mag nog zonder toestemming van haar dochter. Tereza weigert zich neer te leggen bij wat de overheid van haar vraagt en besluit haar eigen pad te bewandelen. In haar eentje trekt ze door de uitgestrekte Amazone-jungle. Onderweg wordt haar kracht, koppigheid en levensvreugde op de proef gesteld, terwijl ze zich staande houdt in een systeem dat ouderen reduceert tot passieve toeschouwers van hun eigen leven. The Blue Trail is een portret van verzet, autonomie en de kracht van een vrouw die weigert haar rechten en dromen op te geven. Het is na Divino Amor de tweede film van regisseur Gabriel Mascaro waarin hij een dystopisch beeld schetst van de toekomst. In Berlijn bekroond met de Grote Juryprijs. "Fantasierijk, maatschappelijk geëngageerd en geestig drama" ★★★★ Trouw "Hoopvolle, onvoorspelbare en magisch-realistische avonturenfilm" ★★★★ VPRO Cinema "Schitterend bedacht, briljant gespeeld" ★★★★ Cinemagazine</p>
<p>Te zien tot 1 februari 2026. Nu ook te zien in het filmtheater.</p>
<p>drama/Brazilië, Mexico, Chili, Nederland/Portugees</p>]]></description>
      <guid>https://picl.nl/films/the-blue-trail</guid>
      <pubDate>Fri, 10 Oct 2025 10:00:58 +0000</pubDate>
    </item>
    <item>
      <title><![CDATA[Familiar Touch]]></title>
      <description><![CDATA[<p>Dit gevoelige en soms grappige coming-of-old-ageverhaal laat zien dat een leven met dementie niet alleen tragisch hoeft te zijn; er blijft ook ruimte om te genieten van het leven. We volgen tachtiger Ruth die zich moet aanpassen aan een nieuw leven in een verpleeghuis terwijl ze zich steeds minder herinnert. Gaandeweg lukt het Ruth om te aarden in haar lichaam en nieuwe omgeving. Familiar Touch won maar liefst drie prijzen op het Filmfestival van Venetië.</p>
<p><img src='https://storage.googleapis.com/picl-prod-cms-assets/Familiar_Touch_st_2_jpg_sd_low_0ac9394982/Familiar_Touch_st_2_jpg_sd_low_0ac9394982.jpg'/></p>
<p>Ruth is een charmante, gepassioneerde kok. Wanneer haar zoon Steve op een dag bij haar aanbelt, herkent ze hem niet meer. Ze verwart hem met een vroegere aanbidder en is ervan overtuigd dat ze een date hebben. Maar Steve is er voor een heel andere reden: hij komt Ruth naar het verpleeghuis brengen. Eenmaal daar voelt Ruth zich verloren en ontheemd, maar met hulp van de verzorgers lukt het haar haar lot te accepteren. Ze sluit vriendschappen en vindt houvast in de dingen die ze nooit zal vergeten: koken, geuren, geluiden en aanrakingen. In Familiar Touch focust Sarah Friedland zich niet op alles wat verloren gaat met dementie, maar op wat een persoon met dementie wél behoudt. Op het filmfestival van Venetië won de film drie prijzen, waaronder die voor Beste Actrice voor Kathleen Chalfant als de charmante Ruth. "Viert de kunst van het loslaten" ★★★★ NRC "Legt op fraaie wijze de nadruk op wat er nog wel is, niet op wat er verloren gaat" ★★★★ de Volkskrant "Met veel geduld, precisie en compassie legt debuterend cineast Friedland vast hoe Ruth in het huis haar weg vindt" ★★★★ VPRO Cinema "In deze film is alles teder en liefdevol" - Cineville</p>
<p>Te zien tot 8 februari 2026. Nu ook te zien in het filmtheater.</p>
<p>drama/VS/Engels</p>]]></description>
      <guid>https://picl.nl/films/familiar-touch</guid>
      <pubDate>Fri, 10 Oct 2025 10:00:59 +0000</pubDate>
    </item>
    <item>
      <title><![CDATA[Anak Indië]]></title>
      <description><![CDATA[<p>Nederland telt ruim twee miljoen mensen met wortels in de voormalige kolonie Nederlands-Indië, waarvan ruim 300.000 na de Tweede Wereldoorlog noodgedwongen naar Nederland zijn gerepatrieerd. Voor Indische Nederlanders, Molukse gezinnen en Peranakan-Chinezen betekende het een nieuw begin in een land dat hen niet altijd met open armen ontving. Anak Indië, waarvan de letterlijke betekenis 'Kinderen uit Indië' is, is de langverwachte documentaire van Hetty Naaijkens–Retel Helmrich. In een mozaïek van verhalen komen het heden en verleden samen.</p>
<p><img src='https://storage.googleapis.com/picl-prod-cms-assets/Anak_Indi_st_4_jpg_sd_high_Stefan_Venbroek_c1f4b768f2/Anak_Indi_st_4_jpg_sd_high_Stefan_Venbroek_c1f4b768f2.jpg'/></p>
<p>Wat betekent het om Indisch te zijn? Met behulp van archiefbeelden en persoonlijke verhalen van bekende Indische Nederlanders – zoals Yvonne Keuls, Adriaan van Dis en Wieteke van Dort – laat Anak Indië zien hoe er in Nederland een nieuw bestaan moest worden opgebouwd. Zo filmde de vader van Hetty Naaijkens–Retel Helmrich (zelf in 1955 in Bandung geboren) hoe zijn kinderen begin jaren zestig zich hun nieuwe leefomgeving eigen maakten. De archiefbeelden illustreren wat veel mensen met een achtergrond in Nederlands-Indië hebben: het gevoel tussen twee culturen in te zijn geboren.Anak Indië is het verhaal van de komst van de Indische Nederlanders, vanuit het perspectief van de nieuwkomers zelf. Het gaat over een gedeeld verleden dat nog altijd voelbaar en zichtbaar is in het Nederland van vandaag. Van de Indische rijsttafel tot de Nijmeegse Vierdaagse – allemaal immaterieel erfgoed dat diep is verweven in de Nederlandse samenleving. "[Samen met Tussen wal en schip] noodzakelijke films die met veel humor en pijn verzwegen verhalen vertellen" ★★★★ NRC "Liefdevol portret dat, terecht trots, de in bescheidenheid opgebouwde culturele invloed claimt" ★★★ de Volkskrant "Inzichtelijke docu over Indo’s, erfgoed en identiteit" ★★★ Trouw "De grote stilte lijkt eindelijk doorbroken" - de Filmkrant</p>
<p>Te zien tot 1 februari 2026. Nu ook te zien in het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/anak-indie</guid>
      <pubDate>Fri, 10 Oct 2025 10:00:59 +0000</pubDate>
    </item>
    <item>
      <title><![CDATA[Super Happy Forever]]></title>
      <description><![CDATA[<p>Vijf jaar geleden ontmoette Sano de vrouw op wie hij verliefd werd en met wie hij trouwplannen maakte. Maar zij is recentelijk overleden. Sano besluit terug te keren naar een plek vol gezamenlijke herinneringen: een vervallen kusthotel dat ooit een toevluchtsoord was voor liefde en geluk. In Super Happy Forever onderzoekt regisseur Kohei Igarashi hoe herinneringen, verlangen en gemis een leven blijven vormen.</p>
<p><img src='https://storage.googleapis.com/picl-prod-cms-assets/still_192135_d07fc28cc2/still_192135_d07fc28cc2.jpg'/></p>
<p>Sano neemt zijn oude vriend Miyata mee op reis naar het hotel waar hij Nagi vijf jaar geleden ontmoetten. Ze reizen door een veranderde wereld: het eens zo populaire hotel voor pasgetrouwde stellen is door de coronapandemie vervallen, en de magie van het verleden lijkt verdwenen. Terwijl hij door het hotel dwaalt, zoekt hij niet alleen naar het rode baseballpetje dat Nagi daar ooit verloor, maar ook naar manieren om hun gezamenlijke momenten te verwerken. Super Happy Forever is een bitterzoet portret van het leven, waarin vergankelijkheid en herinnering samenkomen. Kohei Igarashi toont hoe het geluk van vroeger, hoe vluchtig ook, blijft doorwerken in het heden, en hoe zachte momenten van liefde en verlangen ons blijven voortstuwen. "Slim gestructureerde film die uitnodigt tot mijmeren" ★★★★ de Volkskrant "Delicaat verhaal over levensveranderende gebeurtenissen" ★★★★ Trouw "Een perfect einde voor deze grootse kleine film." - de Filmkrant</p>
<p>Te zien tot 8 februari 2026. Net uit het filmtheater.</p>
<p>drama, komedie/Japan, Frankrijk/Japans</p>]]></description>
      <guid>https://picl.nl/films/super-happy-forever</guid>
      <pubDate>Fri, 10 Oct 2025 10:00:59 +0000</pubDate>
    </item>
    <item>
      <title><![CDATA[Salamatty Kazakhstan]]></title>
      <description><![CDATA[<p>Kazachstan. Het grootste land van Centraal-Azië, uitgestrekt tot aan de horizon met eindeloze, vrijwel lege steppes. In de documentaire Salamatty Kazakhstan doorkruist regisseur Ben van Lieshout het land met een bijzonder voertuig: een trein die dienstdoet als rijdende medische kliniek, bemand door artsen en volledig uitgerust met medische apparatuur.</p>
<p><img src='https://storage.googleapis.com/picl-prod-cms-assets/still_199279_7e341f2e90/still_199279_7e341f2e90.jpg'/></p>
<p>In een land zo uitgestrekt als Kazachstan is het niet verwonderlijk dat de vele mensen in de meest afgelegen gebieden niet of nauwelijks toegang hebben tot medische zorg. Om die reden is Salamatty Kazakhstan in het leven geroepen: een trein die met 35 artsen, uitgerust met volledige medische apparatuur, het land doorkruist. De trein stopt bij 121 stations in 17 provincies en legt meer dan 18.000 kilometer af. Iedereen is welkom om een arts te raadplegen, iedereen wordt geholpen. In een land waar de afstanden enorm zijn en de medische zorg schaars is, blijkt menselijkheid en betrokkenheid nooit ver weg. In Salamatty Kazakhstan brengt Ben van Lieshout dit met veel respect en empathie in beeld, en creëert zo een fascinerend portret van de wisselwerking tussen artsen en de lokale bevolking. "Oproep tot mededogen met minderbedeelden" ★★★ NRC "Een plezierig kabbelende kijkervaring" Filmkrant</p>
<p>Te zien tot 8 februari 2026. Nu ook te zien in het filmtheater.</p>
<p>documentaire/Nederland/Russisch</p>]]></description>
      <guid>https://picl.nl/films/salamatty-kazakhstan</guid>
      <pubDate>Fri, 10 Oct 2025 10:00:59 +0000</pubDate>
    </item>
    <item>
      <title><![CDATA[Sebastian]]></title>
      <description><![CDATA[<p>Overdag is Max schrijver, maar ’s nachts leeft hij een geheim leven als sekswerker. Onder de naam Sebastian ontmoet hij mannen via een escortplatform – zijn ervaringen gebruikt hij als inspiratie voor zijn werk. Maar zijn dubbelleven wordt steeds riskanter. Sebastian is de tweede film van de Finse filmmaker Mikko Mäkelä, een beklemmend queerverhaal dat op originele wijze de representatie van sekswerkers onderzoekt.</p>
<p><img src='https://storage.googleapis.com/picl-prod-cms-assets/Sebastian_st_1_jpg_sd_low_8328216648/Sebastian_st_1_jpg_sd_low_8328216648.jpg'/></p>
<p>Max is een jonge schrijver die koste wat het kost gepubliceerd wil worden. Zijn debuutroman gaat over sekswerk, en onder het mom van onderzoek besluit hij een profiel aan te maken op “Dreamy Guys”, om onder het pseudoniem Sebastian aan de slag te gaan als sekswerker. Maar het onderzoek naar zijn roman is niet de enige motivatie voor deze keuze: zijn verlangen naar erkenning en de schaamte over zijn homoseksualiteit drijven hem steeds verder in de armen van steeds meer mannen. Het is een giftige combinatie die leidt tot roekeloze keuzes, waardoor hij zijn professionele kansen steeds verder uit het oog verliest. Filmmaker Mikko Mäkelä vertelt in Sebastian niet alleen een vernieuwend queerverhaal over mannelijk sekswerk, maar duikt ook diep in thema’s als de zoektocht naar roem, de pijn van afwijzing en de schaamte die we voelen bij het omarmen van wie we werkelijk zijn. "Indrukwekkende debuut" ★★★★ NRC "Aangrijpende weergave van een zoektocht naar inspiratie, intimiteit, en identiteit" ★★★1/2 Cinemagazine "Overtuigt met name in de seksscènes. Die zijn rauw en expliciet, maar gespeend van oordeel en nergens plastisch" - de Filmkrant "Tender, thoughtful sexual odyssey" ★★★★ The Guardian</p>
<p>Te zien tot 1 februari 2026. Net uit het filmtheater.</p>
<p>drama/Groot-Brittanië, België, Finland/Engels</p>]]></description>
      <guid>https://picl.nl/films/sebastian</guid>
      <pubDate>Fri, 10 Oct 2025 10:01:00 +0000</pubDate>
    </item>
    <item>
      <title><![CDATA[Alpha]]></title>
      <description><![CDATA[<p>In de Zwitserse Alpen is weduwnaar Gijs op bezoek bij zijn zoon Rein. Het is een poging om hun relatie te lijmen, maar al snel komt er oud zeer naar boven. Tel daarbij op dat ze op een berg zitten en er een sneeuwstorm op komst is, en er ontstaat een spannend familiedrama. Leuk detail van Alpha: vader en zoon worden gespeeld door acteurs Gijs en Reinout Scholten van Aschat, in het echt ook vader en zoon.</p>
<p><img src='https://storage.googleapis.com/picl-prod-cms-assets/still_185991_23c42ca3c3/still_185991_23c42ca3c3.jpg'/></p>
<p>Deze film won de Gouden Kalf voor Beste Muziek. Na de dood van zijn moeder vertrekt Rein naar een klein dorp in de Alpen waar hij aan de slag gaat als snowboardleraar. Zijn rustige leven wordt verstoord wanneer zijn extraverte vader Gijs op bezoek komt en een dominante schaduw over zijn leven werpt. Terwijl de natuur om hen heen zich steeds uitdagender opstelt, escaleert ook hun persoonlijke conflict tot een overlevingsstrijd. Het licht autobiografische Alpha is van de Nederlandse regisseur Jan-Willem van Ewijk (Atlantica. en Pacifica.). Reinout Scholten van Aschat speelde eerder onder meer in Bijt (2024) en Zee van tijd (2022), waarin Gijs Scholten van Aschat ook te zien was. Je kunt hem bijv. ook kennen van Tirza (2010). "Fraai geschoten" ★★★★ VPRO Cinema "De onuitgesproken pijn is voelbaar in het hartverscheurende rouwdrama" ★★★★ de Volkskrant "Onder de gespannen vader-zoonrelatie sluimert iets liefdevols" ★★★★ Trouw "De kijker vergeet bijna dat Gijs en Reinout acteren" ★★★ Cinemagazine</p>
<p>Te zien tot 23 november 2025. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/alpha</guid>
      <pubDate>Fri, 10 Oct 2025 10:01:00 +0000</pubDate>
    </item>
    <item>
      <title><![CDATA[Drie Dagen Vis]]></title>
      <description><![CDATA[<p>Quality time is vaak het sleutelwoord voor mensen die uit elkaar zijn gegroeid, maar weer nader tot elkaar willen komen. Precies dat zoekt de 45-jarige Dick met zijn 68-jarige vader Gerrie: samen tijd doorbrengen. Wat volgt is een ongemakkelijke, ontroerende zoektocht naar nabijheid, vol stiltes, onhandige gesprekken en onverwachte momenten van warmte. Drie Dagen Vis is een droogkomisch drama met ijzersterk acteerwerk van Ton Kas en Guido Pollemans.</p>
<p><img src='https://storage.googleapis.com/picl-prod-cms-assets/still_179878_4b1cf96b74/still_179878_4b1cf96b74.jpg'/></p>
<p>Deze film won het Gouden Kalf voor Beste Bijrol Speelfilm en Beste Costume Design. De Rotterdamse Gerrie woont al jaren met zijn tweede vrouw Rosa in de Algarve, maar komt jaarlijks drie dagen terug naar Nederland. De voornaamste reden hiervoor is zijn jaarlijkse medische controle, hij is namelijk COPD-patiënt. Tijdens deze bezoeken ziet hij ook zijn zoon Dick, die worstelt met zichzelf en zijn omgeving. Gerrie toont vaak weinig interesse in Dick’s problemen, wat keer op keer weer leidt tot grote teleurstelling bij Dick. Het bezoek van Gerrie is dit jaar extra zwaarbeladen, want het zou zomaar eens zijn laatste kunnen zijn. Het in prachtig zwart-wit geschoten Drie Dagen Vis is een geslaagde mix van drama en droge komedie en de tweede speelfilm van Peter Hoogendoorn, die eerder veel lof oogstte met zijn film Tussen 10 en 12 (2014). "De wederzijdse onmacht tussen vader en zoon wordt wonderbaarlijk goed gevangen" ★★★★ de Volkskrant "Wrang-komisch" ★★★★ NRC "Met humor en melancholie is er veel gevoel voor het ongezegde" - Het Parool "Brengt een krachtige boodschap over: het belang van er simpelweg voor elkaar te zijn" ★★★★ Cinemagazine "Bijzonder melancholische film" - de Filmkrant</p>
<p>Te zien tot 23 november 2025. Net uit het filmtheater.</p>
<p>komedie, drama/Nederland, België/Nederlands</p>]]></description>
      <guid>https://picl.nl/films/drie-dagen-vis</guid>
      <pubDate>Fri, 10 Oct 2025 10:01:00 +0000</pubDate>
    </item>
    <item>
      <title><![CDATA[The Garden of Earthly Delights]]></title>
      <description><![CDATA[<p>In de straten van de Filipijnse hoofdstad Manilla bepaalt ongelijkheid het dagelijks leven. In een wereld waar geld alles kan kopen, zijn de armsten overgeleverd aan de grillen van de rijken. In zijn debuut The Garden of Earthly Delights legt regisseur Morgan Knibbe deze rauwe realiteit vast in adembenemend mooie beelden, die fel contrasteren met de nietsontziende wreedheid van de stad.</p>
<p><img src='https://storage.googleapis.com/picl-prod-cms-assets/still_192742_690802d818/still_192742_690802d818.jpg'/></p>
<p>Deze film won maar liefst vier Gouden Kalveren: voor Beste Sound Design, Beste Montage, Beste Camera & Beste Regie Speelfilm. In de sloppenwijken van Manilla droomt de 11-jarige Ginto ervan een gangster te worden. Hij sluit zich aan bij een straatbende en dealt drugs om zich staande te houden. Zijn zus Asia wil juist weg uit de uitzichtloosheid en probeert via prostitutie genoeg geld te verdienen om te ontsnappen. Intussen arriveert de Nederlandse toerist Michael in de stad om zijn Filipijnse internetliefde te ontmoeten. Maar hij blijkt te zijn misleid. Teleurgesteld zoekt hij zijn toevlucht in de schimmige buurten van Manilla. Hier ontmoet hij Ginto, en al snel geeft hij zich over aan zijn donkerste impulsen. Regisseur Morgan Knibbe maakte in 2014 indruk met zijn deels gefictionaliseerde documentaire Those Who Feel the Fire Burning, over het lot van illegale migranten. In The Garden of Earthly Delights behandelt hij soortgelijke thematiek: de verwoestende impact van het kapitalisme en de ongelijkheid tussen het Westen en zijn voormalige koloniën. "Neemt je mee op survival in de duistere krochten van Manilla" ★★★★ Trouw "Een onverbiddelijke, viscerale ervaring die je bij de keel grijpt" ★★★★1/2 Cinemagazine "De kracht van de film is de empathie" - de Filmkrant</p>
<p>Te zien tot 28 december 2025. Net uit het filmtheater.</p>
<p>drama/Nederland/Tagalog, Engels</p>]]></description>
      <guid>https://picl.nl/films/the-garden-of-earthly-delights</guid>
      <pubDate>Fri, 10 Oct 2025 10:01:00 +0000</pubDate>
    </item>
    <item>
      <title><![CDATA[NFF Debuutcompetitie: Mijn lief kind]]></title>
      <description><![CDATA[<p>Tien jaar nadat Martine de Schutter werd vermoord, probeert haar zoon de verloren herinneringen te reconstrueren. Een liefdesbrief en woede-uitbarsting ineen. Deze documentaire maakt deel uit van de</p>
<p><img src='https://storage.googleapis.com/picl-prod-cms-assets/Mijn_Lief_Kind_Still_83f3b77f5b/Mijn_Lief_Kind_Still_83f3b77f5b.png'/></p>
<p>Deze documentaire is genomineerd voor de Gouden Kalf Beste Korte Documentaire. In juli 2014 wordt aidsactivist en feministisch antropoloog Martine de Schutter vermoord. Tien jaar later probeert haar enige kind hun relatie, haar leven en zijn verloren herinneringen te reconstrueren in een documentaire die deels een liefdesbrief is en deels een schreeuw van woede. Het resultaat is een associatieve mix van archiefbeelden, gesprekken, foto’s, objecten, brieven en geluidsfragmenten. Daarmee is deze debuutfilm een verzet tegen het onvermijdelijke vervagen en verdwijnen van herinneringen, maar bovenal een intieme verbeelding van de band tussen moeder en kind. Meer zien van de NFF Debuutcompetitie? Bekijk ook de documentaire Papa Terrible en de korte films compilaties 'Ben ik de enige?' en 'Doorbreek de stilte'.</p>
<p>Te zien tot 4 januari 2026. Net uit het filmtheater.</p>
<p>Documentaire/Nederland/Nederlands</p>]]></description>
      <guid>https://picl.nl/films/nff-debuutcompetitie-mijn-lief-kind</guid>
      <pubDate>Fri, 10 Oct 2025 10:01:00 +0000</pubDate>
    </item>
    <item>
      <title><![CDATA[NFF Debuutcompetitie: Papa Terrible]]></title>
      <description><![CDATA[<p>Is vader zijn wat je ervan verwacht had? Als muzikant en vriend Thijs aankondigt dat hij een dochter krijgt, besluit Jeroen hem te volgen. Daarmee ook terugblikkend op zijn eigen vaderschap. Over twijfels en liefde zonder handleiding. Deze documentaire maakt deel uit van de</p>
<p><img src='https://storage.googleapis.com/picl-prod-cms-assets/Papa_Terrible_Still_73976f4841/Papa_Terrible_Still_73976f4841.png'/></p>
<p>“Leef je het leven dat je zou willen leven?” Jeroen is een uitgebluste vader, die worstelt met het verlies van een identiteit die met zijn kinderen verloren is gegaan. Wanneer muzikant en vriend Thijs vader wordt, besluit Jeroen diens weg naar het vaderschap vast te leggen. Terwijl hij Thijs observeert, de belichaming van vrijheid en lef, bekijkt Jeroen in deze ironisch getinte documentaire zijn eigen leven opnieuw: wie is hij geworden? Een debuutfilm over identiteit, volwassen worden en schaamte om tekort te schieten. Waarschuwing: deze film bevat thema's van miskramen. Meer zien van de NFF Debuutcompetitie? Bekijk ook de documentaire Mijn lief kind en de korte films compilaties 'Ben ik de enige?' en 'Doorbreek de stilte'.</p>
<p>Te zien tot 4 januari 2026. Net uit het filmtheater.</p>
<p>Documentaire/Nederland/Nederlands</p>]]></description>
      <guid>https://picl.nl/films/nff-debuutcompetitie-papa-terrible</guid>
      <pubDate>Fri, 10 Oct 2025 10:01:01 +0000</pubDate>
    </item>
    <item>
      <title><![CDATA[NFF Debuutcompetitie: Ben ik de enige?]]></title>
      <description><![CDATA[<p>In de</p>
<p><img src='https://storage.googleapis.com/picl-prod-cms-assets/De_Ontmoeting_Ketchup_Still_344a086760/De_Ontmoeting_Ketchup_Still_344a086760.jpg'/></p>
<p>Soms voelt het alsof iedereen de wereld begrijpt. Behalve jij. In dit filmblok staan verhalen centraal van mensen die zich anders voelen, of dat nu komt door hun gedachten, gevoelens of manieren van zijn. Ze staan midden in de menigte, maar voelen zich alleen. Deze films laten zien hoe het is om te zoeken naar verbinding zonder jezelf te verliezen. Over het balanceren tussen erbij horen en trouw blijven aan wie je bent. Een weg van eigenaardigheid naar verbinding wanneer je merkt dat je misschien toch niet de enige bent. De Ontmoeting - Anna's DiepvriesRegie: Jetske LieberSpeelduur: 8 minuten Synopsis: Na een premièreavond komt Anna alleen thuis. Wat blijkt? Haar diepvries is compleet vastgevroren. In een poging haar eenzame werkelijkheid te ontvluchten, gaat ze de strijd aan. Cave PlayRegie: Simon BecksSpeelduur: 20 minuten Synopsis: Ondanks dat de dokter haar volledig gezond verklaart, kan Hamara het gevoel van een naderend onheil niet afschudden. Een verlaten grot die ze tijdens een wandeling tegenkomt heeft grote aantrekkingskracht. Waarom? Koud waterRegie: Ayan Egal en Alexander RouxSpeelduur: 15 minuten Waarschuwing: Stroboscopische effecten / Homofobie / Haatdragend taalgebruik / Racisme Synopsis: De vriendschap tussen twee hooligans vertoont barsten wanneer de één nog steeds kickt op het gewelddadige wereldje, terwijl de ander op zoek is naar een uitweg uit het lege bestaan. The OzardRegie: Ciska MeisterSpeelduur: 24 minuten Synopsis: Tijdens de repetities van de jeugdvoorstelling The Ozard of Wiz, trekken de makers zij aan zij over de yellow brick road, op weg naar een queer utopie onder de schijnwerpers. Marie Lea, Romy, Art en René blikken terug naar een tijd waar ze als kind vrij konden spelen, zonder oordeel. Wanneer trad de schaamte het podium op – en hoe kwamen ze weer van dit ongenode personage af? De Ontmoeting - KetchupRegie: Tjeerd DamSpeelduur: 9 minuten Synopsis: Andrea vindt haar vrijheid in ketchup—maar riskeert hiermee alles. Of dat het waard is? Een absurde korte komedie over maatschappelijke verwachtingen en het verlangen je abnormale zelf te zijn. Meer zien van de NFF Debuutcompetitie? Bekijk ook de compilatie 'Doorbreek de stilte' en documentaires Mijn lief kind en Papa Terrible.</p>
<p>Te zien tot 4 januari 2026. Net uit het filmtheater.</p>
<p>On Demand: streaming/ online/Nederland/Nederlands</p>]]></description>
      <guid>https://picl.nl/films/nff-debuutcompetitie-ben-ik-de-enige</guid>
      <pubDate>Fri, 10 Oct 2025 10:01:01 +0000</pubDate>
    </item>
    <item>
      <title><![CDATA[NFF Debuutcompetitie: Doorbreek de stilte]]></title>
      <description><![CDATA[<p>In de NFF Debuutcompetitie zie je werk van regisseurs die voor het eerst een korte film, serie, documentaire of speelfilm uitbrengen. In dit programma zie je drie korte debuutfilms in één klap!</p>
<p><img src='https://storage.googleapis.com/picl-prod-cms-assets/Close_Your_Eyes_Hind_Still_259682ae09/Close_Your_Eyes_Hind_Still_259682ae09.png'/></p>
<p>Sommige verhalen worden zelden verteld. In dit filmblok wordt juist stilgestaan bij onderwerpen waar vaak over gezwegen wordt. Films die de stilte verbreken rond thema’s als suïcide, politieke onderdrukking en oorlog. Door het onuitspreekbare zichtbaar te maken, nodigen deze verhalen uit tot dialoog, door het zelf eerst te voelen. Ze zijn pijnlijk en eerlijk, maar ook moedig en nodig. Want soms begint verandering bij de kracht van film die je even stil laat zijn. Waging War Against GodRegie: Shahab AlbonaserSpeelduur: 20 minuten Engels ondertiteld Synopsis: Kort thrillerdrama waarin Hosam door de Iraanse geheime dienst wordt gedwongen te kiezen tussen het redden van zijn gevangen broer in Iran of het plegen van een moord op een onschuldige man. Zeg het als je gaatRegie: Matthijs SluijsSpeelduur: 25 minuten Synopsis: Op vakantie wil Joël zijn broer zijn levenslust teruggeven, maar hij wordt ingehaald door de angst hem opnieuw te verliezen. Een intiem drama over stille zorgen en harde confrontatie. Close Your Eyes HindRegie: Amir ZazaSpeelduur: 32 minuten Waarschuwing: Bloed / Schokkende beelden Synopsis: Nadat tankvuur haar familie ombrengt blijft de zesjarige Hind met haar nichtje achter in een verwoeste auto. Omsingeld door tanks proberen ze zich staande te houden. Maar de hulpdiensten komen pas wanneer het leger toestemming geeft.Deze film won de Gouden Kalf Beste Korte Film. Meer zien van de NFF Debuutcompetitie? Bekijk ook de compilatie 'Ben ik de enige?' en documentaires Mijn lief kind en Papa Terrible.</p>
<p>Te zien tot 4 januari 2026. Net uit het filmtheater.</p>
<p>On Demand: streaming/ online/Nederland/Nederlands</p>]]></description>
      <guid>https://picl.nl/films/nff-debuutcompetitie-doorbreek-de-stilte</guid>
      <pubDate>Fri, 10 Oct 2025 10:01:01 +0000</pubDate>
    </item>
    <item>
      <title><![CDATA[Caravaggio]]></title>
      <description><![CDATA[<p>Schilder, decor- en kostuumontwerper, schrijver, hovenier, maar bovenal: filmmaker en activist voor homorechten. Derek Jarman (1942–1994) was een kunstenaar in de breedste zin van het woord. Zijn oeuvre is rijk aan experimentele, visueel betoverende films waarin seksualiteit, vrijheid en identiteit een grote rol spelen. Caravaggio (1986) is daarvan zijn bekendste én betekende het filmdebuut van Tilda Swinton. De film wordt opnieuw uitgebracht ter ere van de tentoontstelling</p>
<p><img src='https://storage.googleapis.com/picl-prod-cms-assets/Caravaggio_digitale_restauratie_st_11_jpg_sd_high_098a81ce33/Caravaggio_digitale_restauratie_st_11_jpg_sd_high_098a81ce33.jpg'/></p>
<p>Caravaggio was de Italiaanse meester van licht en schaduw, gevierd om zijn radicale realisme en compromisloze blik op de wereld. In Derek Jarmans visionaire film zien we hem op zijn sterfbed terugblikken op zijn turbulente leven, waarin een driehoeksverhouding met straatvechter Ranuccio en diens geliefde Lena (Tilda Swinton) centraal staat. Liefde, jaloezie en verraad lopen naadloos door elkaar in een wereld waar kunst de boventoon voert. Caravaggio is allesbehalve een traditionele biopic. Derek Jarman doorbreekt conventies met een uitgesproken homo-erotische lading en een experimentele beeldtaal die zowel fantasierijk als toegankelijk is. Het resultaat werd zijn grootste filmsucces en betekende bovendien het filmdebuut van Tilda Swinton, die daarna uitgroeide tot zijn vaste muze. Meer Tilda Swinton? Bekijk hier ons programma! "In de geest van Caravaggio’s melodramatische werk" ★★★★ VPRO Cinema "Is en blijft een lust voor het oog" - de Filmkrant "Al het drama houdt het filmische stilleven in vurige beweging" ★★★1/2 Cinemagazine "Jarman gaat creatief om met decors, licht en compositie" - InDeBioscoop</p>
<p>Te zien tot 25 januari 2026. Nu ook te zien in het filmtheater.</p>
<p>biografisch, drama/Verenigd Koninkrijk/Engels</p>]]></description>
      <guid>https://picl.nl/films/caravaggio</guid>
      <pubDate>Fri, 10 Oct 2025 10:01:01 +0000</pubDate>
    </item>
    <item>
      <title><![CDATA[Orlando]]></title>
      <description><![CDATA[<p>Sally Potter bewerkte Virginia Woolfs roman uit 1928, met briljant en betoverend resultaat. De jonge Orlando (Tilda Swinton) voert ons door vier eeuwen Engelse geschiedenis naar de twintigste eeuw. Halverwege verandert Orlando van geslacht en ontwikkelt zich tot een zelfbewuste moderne vrouw. Met als gevolg: een kritische blik op gendernormen en een streven naar fluïditeit. Wij bieden Orlando is onderdeel van ons Tilda Swinton programma en is daarom opnieuw te zien op Picl!</p>
<p><img src='https://storage.googleapis.com/picl-prod-cms-assets/still_173584_1f6b6253fb/still_173584_1f6b6253fb.jpg'/></p>
<p>Het verhaal begint in de 17de eeuw. Op haar sterfbed laat Koningin Elizabeth I een grote erfenis na aan de jonge man Orlando. De Koningin draagt hem daarbij op om niet oud te worden. Zo geschiedt een magisch verhaal met daarin een bevroren Theems, een Russische prinses en het Ottomaanse Rijk. Echter, tijdens zijn tijd in het Ottomaanse Rijk als ambassadeur, ontwaakt Orlando plotseling als vrouw. Vanaf dat moment verliest ze veel van haar vorige privileges en leert al gauw hoe haar leven verschilt met die van een mannelijke Britse aristocraat. Sally Potter’s film tart alle conventies, door vier eeuwen te bekijken door de ogen van twee sekses. Met haar sublieme acteerwerk verbeeldt Tilda Swinton de ultieme genderfluïditeit. Voor zowel Potter als Swinton was Orlando in 1992 de film die hen internationaal op de kaart zette. Eigenzinnig, uniek, ontroerend en grappig. Een historisch epos waarin tijd en gender vloeiend zijn. Meer van Tilda Swinton zien? Zie hier het programma! "Nog steeds verbluffend modern en vrij" ★★★★★ Trouw "Een buitengewoon rijke film" ★★★★★ Filmkrant "Tilda Swinton is magnetic" ★★★★ The Guardian</p>
<p>Te zien tot 28 december 2025. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/orlando-2025</guid>
      <pubDate>Fri, 10 Oct 2025 10:01:02 +0000</pubDate>
    </item>
    <item>
      <title><![CDATA[The Salt Path]]></title>
      <description><![CDATA[<p>Langs de ruige zuidkust van Engeland loopt het prachtige, eeuwenoude 'South West Coast Path'. Het langste nationale wandelpad van Engeland en zo'n 1000 km lang. Voor het echtpaar Raynor en Moth betekende deze uitdagende tocht een nieuw begin. Ze vertelden hun verhaal in de internationale bestseller 'The Salt Path' ('Het Zoutpad'), die nu is verfilmd. Een waargebeurd verhaal over de betekenis van je thuis voelen, omgaan met verdriet en de helende kracht van de natuur.</p>
<p><img src='https://storage.googleapis.com/picl-prod-cms-assets/still_189774_58eed83b3f/still_189774_58eed83b3f.jpg'/></p>
<p>Raynor en Moth Winn bevinden zich in de herfst van hun leven wanneer ze onverwachts hun huis kwijtraken en Moth erachter komt dat hij ernstig ziek is. Samen neemt het koppel de moedige, en ietwat impulsieve beslissing om het eeuwenoude South West Coast Path te lopen. Met een leeggelopen bankrekening, een tent en een minimum aan noodzakelijke spullen beginnen ze vastberaden aan een bijzondere reis van meer dan duizend kilometer. The Salt Path is de verfilming van de gelijknamige bestseller van Raynor Winn en geregisseerd door theaterregisseur Marianne Elliott (winnaar van vier Tony Awards). Zij waagt zich hier voor het eerst aan een speelfilm. De hoofdrollen worden gespeeld door Gillian Anderson (The X Files, Sex Education, The Crown) en Jason Isaacs (The Death of Stalin, The White Lotus). ★★★★ VPRO Cinema "Een gemoedelijk, warm drama" ★★★ Trouw "Wonderschone Engelse natuur" ★★★ de Volkskrant "Bewijst dat acteer- en camerawerk een film kunnen verheffen" ★★★1/2 Cinemagazine "De toon is realistisch, zonder al te veel sentiment of heldendom, met af en toe een vleugje ironie of een poëtische noot." - de Filmkrant</p>
<p>Te zien tot 23 november 2025. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/the-salt-path</guid>
      <pubDate>Fri, 10 Oct 2025 10:01:02 +0000</pubDate>
    </item>
    <item>
      <title><![CDATA[Loveable]]></title>
      <description><![CDATA[<p>Na zeven jaar lijkt de idylle en prille liefde in de relatie tussen Maria en Sigmund te zijn omgeruild voor geschreeuw en geruzie. Het klinkt als een typisch liefdesdrama, maar het mooi genuanceerde drama Loveable vertelt Maria het verhaal over haar relatie terugblikkend aan haar therapeut. Waarom is de relatie precies stukgelopen?</p>
<p><img src='https://storage.googleapis.com/picl-prod-cms-assets/still_193007_ba38ae9f8c/still_193007_ba38ae9f8c.jpg'/></p>
<p>Op een feestje komt Maria iemand tegen van wie ze zeker weet dat hij de ware is: Sigmund. Ze maakt het haar missie om een relatie met hem aan te gaan en dat lukt. Maar na zeven jaar is de roze wolk in rook opgegaan. Maria is continu boos en vijandig, zit klem in een patroon en stoot de mensen in haar omgeving af. Ondertussen ontsnapt Sigmund steeds aan de ouderlijke verantwoordelijkheid en heeft hij niet door wat Maria precies wil. Waarom voelt Maria zich zo eenzaam als moeder en in de relatie? Komt dat door Sigmund, haar afstandelijke moeder of toch door maatschappelijke verwachtingen van het moederschap zelf? In het Scandinavische relatiedrama Loveable reflecteert Maria op haar leven en haar mentale gezondheid. De film maakt veel ruimte voor de ervaring van de moderne vrouw. Het idee dat je als kijker alleen mee kunt leven met een sympathiek hoofdpersoon wordt ontkracht, want af en toe is Maria allesbehalve dat. "Mooi genuanceerde toon en knap acteerwerk" ★★★★ VPRO Cinema "Relatieproblemen worden zinnenprikkelend in beeld gebracht" ★★★ de Volkskrant "Voer voor (amateur) psychologen" ★★★ NRC "Helga Guren is de actrice die deze toch al geslaagde film naar een hoger plan brengt" ★★★★ Cinemagazine "Indrukwekkend speelfilmdebuut [...] Dat het respect voor een personage mag groeien, is verfrissend" - de Filmkrant</p>
<p>Te zien tot 11 januari 2026. Net uit het filmtheater.</p>
<p>drama/Noorwegen/Noors</p>]]></description>
      <guid>https://picl.nl/films/loveable</guid>
      <pubDate>Fri, 10 Oct 2025 10:01:02 +0000</pubDate>
    </item>
    <item>
      <title><![CDATA[Le Deuxième Acte]]></title>
      <description><![CDATA[<p>De Franse regisseur Quentin Dupieux is de meester van de absurdistische komedie. In Le deuxième acte zet hij opnieuw de werkelijkheid op zijn kop. Wat begint als een date in een wegrestaurant, verandert al snel in een verwarrende film-in-een-film, waar grenzen tussen script en realiteit vervagen. De hoofdrol is weggelegd voor de Franse topactrice Léa Seydoux.</p>
<p><img src='https://storage.googleapis.com/picl-prod-cms-assets/still_179360_7ed7e1c19b/still_179360_7ed7e1c19b.jpg'/></p>
<p>Florence heeft afgesproken in een wegrestaurant met David, de man op wie ze smoorverliefd is. Maar die gevoelens zijn niet wederzijds. Daarom neemt hij zijn vriend Willy mee, in de hoop Florence subtiel door te schuiven in zijn richting. Florence verschijnt op haar beurt met haar vader Guillaume, die ze dolgraag aan David wil voorstellen. Terwijl het verhaal vordert blijkt gaandeweg dat iedereen slechts een personage in een film is, waarbij niemand zich nog aan het script houdt. Alles dreigt volledig te ontsporen… Met Léa Seydoux, Louis Garrel, Vincent Lindon en Raphaël Quenard in de hoofdrollen levert Quentin Dupieux met Le deuxième acte een absurdustische en onvoorspelbare film-in-een-film af. Een komedie die op satirische wijze onze relatie met fictie, cinema en elkaar bevraagt. "Van begin tot eind een entertainende, wilde rit die geen moment verveelt" ★★★★ Cinemagazine "Eert cinema door er de draak mee te steken" ★★★★ De Morgen "Compact genoeg om de zaal met een glimlach te verlaten" ★★★1/2 FilmTotaal "Neemt en passant de Franse leutercinema op de hak" - de Filmkrant</p>
<p>Te zien tot 1 februari 2026. Net uit het filmtheater.</p>
<p>komedie/Frankrijk/Frans</p>]]></description>
      <guid>https://picl.nl/films/le-deuxieme-acte</guid>
      <pubDate>Fri, 10 Oct 2025 10:01:03 +0000</pubDate>
    </item>
    <item>
      <title><![CDATA[On Ira]]></title>
      <description><![CDATA[<p>Hoewel Frankrijk pas recent een wet aannam die hulp bij levensbeëindiging toestaat, blijft euthanasie een gevoelig en omstreden thema. In On Ira krijgt dit onderwerp een verrassend lichtvoetige, ontroerende vorm: een roadmovie over familie, geheimen en verbondenheid, maar ook over de dood.</p>
<p><img src='https://storage.googleapis.com/picl-prod-cms-assets/still_194585_2dddfca0ed/still_194585_2dddfca0ed.jpg'/></p>
<p>Maria, een bejaarde weduwe, is ongeneeslijk ziek. Maar dit houdt ze geheim voor haar omgeving, net als het feit dat ze in het geheim haar levenseinde al tot in de puntjes geregeld heeft bij een Zwitserse organisatie. Daarvoor moet ze in Zwitserland wel nog de laatste papieren ondertekenen. Samen met haar zoon, kleindochter en verzorger vertrekt ze naar het land, onder het voorwendsel dat ze een verborgen erfenis bij een Zwitserse bank gaat ophalen. Wat begint als een leugentje om bestwil, verandert in een roadtrip waarin iedereen wordt geconfronteerd met alles wat ooit werd verzwegen. Met warmte en humor maakt On Ira zware thema’s verrassend licht en toegankelijk. Debuterend regisseur Enya Baroux droeg de film op aan haar eigen oma, die de mogelijkheid van een vrijwillig levenseinde nooit heeft gekregen. "Feelgoodfilm met het hart op de juiste plek" ★★★ de Volkskrant "Luchtige roadmovie" - de Filmkrant</p>
<p>Te zien tot 1 februari 2026. Net uit het filmtheater.</p>
<p>komedie, drama/Frankrijk/Frans</p>]]></description>
      <guid>https://picl.nl/films/on-ira</guid>
      <pubDate>Fri, 10 Oct 2025 10:01:03 +0000</pubDate>
    </item>
    <item>
      <title><![CDATA[En fanfare]]></title>
      <description><![CDATA[<p>Regisseur Emmanuel Courcol (Un triomphe) weet precies hoe hij een feelgoodfilm moet neerzetten zonder te vervallen in overdreven sentimenten. En fanfare is hierop geen uitzondering – een verhaal over twee broers die door adoptie in verschillende milieus terecht zijn gekomen en als volwassenen weinig met elkaar gemeen hebben. Met hun uiteenlopende levenspaden toont Courcol hoe sociale ongelijkheid relaties kan beïnvloeden en hoe muziek, ondanks deze verschillen, voor verbinding zorgt.</p>
<p><img src='https://storage.googleapis.com/picl-prod-cms-assets/still_188285_10899552d0/still_188285_10899552d0.jpg'/></p>
<p>Thibaut (Benjamin Lavernhe) en Jimmy (Pierre Lottin) hebben qua achtergrond en persoonlijkheden weinig gemeen, behalve een passie voor muziek. Thibaut is een succesvol dirigent en Jimmy speelt bij de plaatselijke fanfare. Maar er is nog een ander groot ding dat hen verbindt, alleen weten ze dat nog niet: ze zijn broers. Door adoptie zijn ze allebei in totaal andere milieus opgegroeid en zijn hun levens totaal verschillend verlopen. Ze komen elkaar pas tegen als Thibaut leukemie blijkt te hebben en op zoek gaat naar een beenmergdonor. En fanfare is een verhaal over verbinding, onwaarschijnlijke familiebanden, en de kracht van vriendschap. De film ging in première op het Filmfestival van Cannes en groeide uit tot een hartverwarmende publieksfavoriet. “Ondanks zijn zware thema's een vlot wegkijkende feelgoodfilm” ★★★★ Cinemagazine "De tragedie is invoelbaar" ★★★★ Trouw “In Franse feelgood-film 'En Fanfare' vormt muziek de brug tussen arm en rijk” ★★★ NRC</p>
<p>Te zien tot 28 december 2025. Net uit het filmtheater.</p>
<p>komedie/Frankrijk/Frans</p>]]></description>
      <guid>https://picl.nl/films/en-fanfare</guid>
      <pubDate>Fri, 10 Oct 2025 10:01:03 +0000</pubDate>
    </item>
    <item>
      <title><![CDATA[First Cow]]></title>
      <description><![CDATA[<p>Amerikaanse cineast Kelly Reichardt (Showing Up), gekenmerkt door haar unieke visuele stijl, komt deze maand met nieuw werk, The Mastermind. Met Josh O'Connor (La Chimera) in de hoofdrol als slechtste kunstdief ter wereld. Om alvast in de stemming te komen is First Cow weer opnieuw te zien op Picl. Hier brengt Reichardt het Oregon van de jaren 1820 tot leven. Het leven is zwaar en armoedig, maar te midden van de ontberingen is er ruimte voor kleine momenten van warmte, humor en onverwachte vriendschappen.</p>
<p><img src='https://storage.googleapis.com/picl-prod-cms-assets/First_Cow_Still_e3c88f9fe4/First_Cow_Still_e3c88f9fe4.jpg'/></p>
<p>Otis "Cookie" Figowitz werkt als kok voor een groep pelsjagers. Op een dag ontmoet hij King-Lu, een Chinese immigrant die op de vlucht is voor een groep Russen. Cookie ontfermt zich over hem: het begin van een bijzondere vriendschap. Alles verandert wanneer ze ontdekken dat er een koe in de buurt rondloopt. De koe is eigendom van een rijke Engelse handelaar, maar ze zien kansen. ‘s Nachts bezoeken ze het beest om haar te melken, waarmee ze koeken maken die ze met succes verkopen. Totdat ontdekt wordt waar het hoofdingrediënt vandaan komt… Kelly Reichardt staat bekend om haar minimalistische stijl en haar verhalen over gewone mensen in kleine, landelijke gemeenschappen. Na Meek's Cutoff (2011) leverde ze met First Cow opnieuw een western die alle clichés van het genre links laat liggen. "Schitterend gelaagd verhaal" ★★★★★ de Volkskrant "Lieve western over opbloeiende vriendschap" ★★★★ VPRO Cinema "Atmosferische meesterwerk" - Het Parool "De beelden lijken vaak levende schilderijen" ★★★★ Cinemagazine "Wonderbaarlijks, dierbaars en mysterieus" - de Filmkrant</p>
<p>Te zien tot 4 januari 2026. Net uit het filmtheater.</p>
<p>drama, western/VS/Engels</p>]]></description>
      <guid>https://picl.nl/films/first-cow-2021</guid>
      <pubDate>Fri, 10 Oct 2025 10:01:04 +0000</pubDate>
    </item>
    <item>
      <title><![CDATA[Put Your Soul on Your Hand and Walk]]></title>
      <description><![CDATA[<p>De situatie in Gaza escaleert in ongekende mate: dagelijks worden mensenlevens verwoest door bombardementen, vernietiging en wreedheden die nauwelijks te bevatten zijn. Vredesakkoorden of wapenstilstanden lijken verder weg dan ooit, en de wereld kijkt toe. De Palestijnse fotojournaliste Fatma Hassona legde het dagelijkse leven in Gaza vast, en filmmaakster Sepideh Farsi verwerkte deze beelden in de uiterst urgente documentaire Put Your Soul in Your Hand and Walk.</p>
<p><img src='https://storage.googleapis.com/picl-prod-cms-assets/still_195691_8acdaec23d/still_195691_8acdaec23d.jpg'/></p>
<p>In april 2024 probeerde de Iraanse filmregisseur Sepideh Farsi de Gazastrook binnen te komen om het leven onder Israëlisch beleg vast te leggen. Maar ze wordt tegengehouden en mag niet de grens over. Kort daarna komt ze in contact met de Palestijnse fotojournaliste Fatma Hassona, die in Gaza-Stad woont. Via videogesprekken ontstaat een hechte band tussen de twee vrouwen. Tegelijkertijd legt Fatma de onafgebroken verwoesting vast en de enorme impact ervan op het dagelijks leven in Gaza. Waar de crisis in Gaza vaak alleen via cijfers en nieuwsbeelden wordt ervaren, biedt Put Your Soul in Your Hand and Walk een indringend, menselijk perspectief op een immense humanitaire crisis. Tegelijkertijd eert het de moed en kracht die de bevolking, ondanks het ontbreken van elke keuze, blijft tonen te midden van de voortdurende verwoesting. "Maakt diepe indruk" ★★★★ VPRO Cinema "Maakt de fragiliteit van de situatie voelbaar" ★★★★ NRC "Shattering memorial to Palestinian photojournalist" ★★★★ The Guardian "Meest aangrijpend is die glimlach, die je voorgoed bij blijft." ★★★★ InDeBioscoop</p>
<p>Te zien tot 18 januari 2026. Nu ook te zien in het filmtheater.</p>
<p>documentaire/Frankrijk, Palestina/Engels, Arabisch</p>]]></description>
      <guid>https://picl.nl/films/put-your-soul-on-your-hand-and-walk</guid>
      <pubDate>Fri, 10 Oct 2025 10:01:04 +0000</pubDate>
    </item>
    <item>
      <title><![CDATA[The Surfer]]></title>
      <description><![CDATA[<p>Wat een mooi vader-zoonmoment had moeten zijn op de golven van de Australische kust, loopt al snel uit op een helse ervaring waarbij zoal wilde ratten op het menu staan. Zodra de vader het strand opkomt met zijn surfplank, wordt hij direct geconfronteerd met de gewelddadige lokale bevolking, die hem en zijn zoon verbiedt het water te betreden. De regel geldt: locals only. Ondanks talloze bedreigingen en waarschuwingen, weigert de vader het strand te verlaten, wat uitmondt in een conflict waarin ieders mannelijkheid op de proef wordt gesteld.</p>
<p><img src='https://storage.googleapis.com/picl-prod-cms-assets/still_191370_84321751fe/still_191370_84321751fe.jpg'/></p>
<p>In The Surfer vertolkt Nicolas Cage de rol van een zakenman, simpelweg genaamd 'de surfer', die na jaren in de Verenigde Staten te hebben gewoond terugkeert naar zijn geboortedorp aan de Australische kust om zijn ouderlijk huis terug te kopen. Daar wil hij samen met zijn zoon surfen, maar al snel blijkt dat ze niet welkom zijn op dit strand. Onder leiding van de brute Scally (Julian McMahon) worden vader en zoon geconfronteerd met een gewelddadige sekte, waar toxische mannelijkheid en brute ontgroeningsrituelen de norm zijn. Nadat hij zijn zoon naar huis heeft gestuurd, raakt 'de surfer' verstrikt in een psychologisch kat-en-muisspel waarin hij zijn grip op de werkelijkheid steeds verder verliest. Hoe dan ook, hij móét en zál surfen. Nicolas Cage schittert opnieuw op eigenzinnige wijze in deze absurde (en soms ook komische) thriller. The Surfer ging vorig jaar in première op de 77ste editie van het Filmfestival van Cannes. Daarna was de film dit jaar te zien op het International Film Festival Rotterdam. Het was één van de laatste rollen van Australische acteur Julian McMahon, die dit jaar overleed. ★★★ Trouw "Dé Nicolas Cage film van het jaar" - NRC "Verukkelijke waanzin" ★★★ VPRO Cinema "Een goed opgebouwde thriller" - Cinemagazine</p>
<p>Te zien tot 28 december 2025. Net uit het filmtheater.</p>
<p>thriller, psychologisch/Australië/Engels</p>]]></description>
      <guid>https://picl.nl/films/the-surfer</guid>
      <pubDate>Fri, 10 Oct 2025 10:01:04 +0000</pubDate>
    </item>
    <item>
      <title><![CDATA[Ellis Park]]></title>
      <description><![CDATA[<p>Een kapotte accordeon op de vuilnisbelt. Zo begint het muzikale verhaal van Warren Ellis, de man die jaren later een sleutelfiguur werd in de alternatieve muziek als bandlid in The Dirty Three en in Nick Cave and The Bad Seeds. Ellis Park is zowel een portret van deze bijzondere muzikant als een inspirerende film over het dierenreservaat in Sumatra dat hij mee hielp oprichten.</p>
<p><img src='https://storage.googleapis.com/picl-prod-cms-assets/still_195473_55d29e0636/still_195473_55d29e0636.jpg'/></p>
<p>Naast een uitzonderlijke carrière in de muziek heeft Warren Ellis een andere grote passie: het redden van dieren. In de jungle van het Indonesische Sumatra runt Ellis samen met de Nederlandse dierenactiviste Femke den Haas een natuurreservaat, waar mishandelde en gesmokkelde dieren een veilige haven vinden. Voor Ellis is de plek een bron van rust en inspiratie, waar zijn liefde voor muziek en dieren onlosmakelijk samenkomen. Met Ellis Park schetst regisseur Justin Kurzel een intiem portret van een eigenzinnig kunstenaar en toegewijd activist. Een film die toont hoe creativiteit, compassie en samenwerking de kracht hebben om de wereld te veranderen. "Natuurbeelden, neonkleuren en de opzwepende muziek van Ellis komen samen tot een hypnotiserend geheel" - de Filmkrant "This film will stay with you" ★★★★ The Guardian</p>
<p>Te zien tot 18 januari 2026. Nu ook te zien in het filmtheater.</p>
<p>documentaire, biografisch, muziek, natuurfilm/Australië/Engels</p>]]></description>
      <guid>https://picl.nl/films/ellis-park</guid>
      <pubDate>Fri, 10 Oct 2025 10:01:04 +0000</pubDate>
    </item>
    <item>
      <title><![CDATA[El jockey]]></title>
      <description><![CDATA[<p>El Jockey is een hypnotiserende en visueel verbluffende tragikomische thriller over een legendarische jockey die na een fatale valvlucht in Buenos Aires zijn identiteit achter zich laat. Gedreven door schuldgevoel en opgejaagd door een gehaaide maffiabaas, ontwaakt hij als een nieuw persoon: Dolores. Luis Ortega's zwarte komedie blinkt uit door zijn snelle montage, meesterlijke contrastrijke belichting en de betoverende score en Nahuel Pérez Biscayarts.</p>
<p><img src='https://storage.googleapis.com/picl-prod-cms-assets/still_192090_8ee075ca5c/still_192090_8ee075ca5c.jpg'/></p>
<p>Remo Manfredini, ooit gevierd in de paardenraces, zit diep in de schulden bij Sirena, een gevaarlijke gokbaas. Wanneer een beslissende race die zijn redding had moeten betekenen uitloopt op een desastreus ongeluk waarbij een van de meest waardevolle paarden omkomt, slaat hij op de vlucht. Met een verbonden hoofd en flarden herinneringen aan zijn vroegere glorie dwaalt hij door de straten van Buenos Aires, waar hij zijn oude naam aflegt en een radicale transformatie ondergaat. Terwijl maffiabaas Sirena een klopjacht begint, wordt de stad een weerspiegeling van Remo's innerlijke omwenteling, vol vervreemding, gevaar en onverwachte ontmoetingen. El Jockey (ook bekend als Kill the Jockey) is een Argentijnse productie uit 2024, geregisseerd door Luis Ortega (bekend van El ángel uit 2018) en gefilmd door Timo Salminen, bekend om zijn melancholische, Kaurismäki-achtige beeldtaal. De film ging in première op het Filmfestival van Venetië in de competitie voor de Gouden Leeuw. De film werd tevens geselecteerd als Argentijnse inzending voor de beste niet-Engelstalige film voor de 97ste Oscaruitreiking. ★★★★ de Volkskrant "Potpourri van stijlen en invloeden" ★★★ NRC "The direction is flavoursome and distinctive" ★★★ The Guardian ★★★★ VPRO Cinema</p>
<p>Te zien tot 11 januari 2026. Nu ook te zien in het filmtheater.</p>
<p>drama, zwarte komedie/Argentinië, Spanje, Mexico, Denemarken, VS/Spaans</p>]]></description>
      <guid>https://picl.nl/films/el-jockey</guid>
      <pubDate>Fri, 10 Oct 2025 10:01:05 +0000</pubDate>
    </item>
    <item>
      <title><![CDATA[Writing Hawa]]></title>
      <description><![CDATA[<p>In Afghanistan worden vrouwen nog altijd hard geraakt door tradities en patriarchale structuren. In Writing Hawa richt filmmaker Najiba Noori haar camera op haar eigen familie: drie generaties vrouwen die ieder op hun eigen manier gevangen zitten in dit systeem, maar onverzettelijk strijden voor vrijheid en zelfbeschikking.</p>
<p><img src='https://storage.googleapis.com/picl-prod-cms-assets/still_190423_85706e57d1/still_190423_85706e57d1.jpg'/></p>
<p>Centraal staat haar moeder Hawa, die als twaalfjarig meisje in een gearrangeerd huwelijk belandde. Pas op latere leeftijd, wanneer haar man begint te dementeren, grijpt ze de kans om te leren lezen en schrijven. Met steun van haar dochter Najiba zet ze een eigen bedrijf op in Kaboel, waar ze traditionele stoffen tot moderne jurken verwerkt en verkoopt. In een afgelegen dorp woont Hawa’s kleindochter Zahra, die door haar vader mishandeld wordt. Ze neemt haar onder haar vleugels, en samen dromen ze van een vrijer bestaan. Totdat de machtsovername door de Taliban in 2021 hun levens ingrijpend verandert. Vijf jaar lang volgde Najiba haar moeder, nichtje en zichzelf. Writing Hawa is zo niet alleen een persoonlijke familiegeschiedenis, maar ook een krachtig document over vrouwelijke emancipatie, solidariteit en de moed om generaties van onrecht te doorbreken. "De openhartige gesprekken tussen Noori en haar moeder Hawa zijn adembenemend" ★★★★ VPRO Cinema "Een ontroerend familieverhaal" ★★★★ Trouw</p>
<p>Te zien tot 25 januari 2026. Nu ook te zien in het filmtheater.</p>
<p>documentaire/Afghanistan, Nederland, Qatar, Frankrijk/Dari</p>]]></description>
      <guid>https://picl.nl/films/writing-hawa</guid>
      <pubDate>Fri, 10 Oct 2025 10:01:05 +0000</pubDate>
    </item>
    <item>
      <title><![CDATA[Enzo]]></title>
      <description><![CDATA[<p>Tegen alle verwachtingen van zijn welgestelde ouders kiest de 16-jarige Enzo zijn eigen koers: hij wordt metselaar. Op de bouwplaats ontwikkelt hij gevoelens voor zijn Oekraïense collega Vlad, die binnenkort terugkeert naar zijn vaderland. Enzo is een intiem en meeslepend coming-of-age drama van Robin Campillo (120 BPM), dat hij samen met Laurent Cantet (Entre les murs) schreef. Het werd Cantets laatste project voordat hij in 2024 overleed.</p>
<p><img src='https://storage.googleapis.com/picl-prod-cms-assets/still_194890_0cc0635fa3/still_194890_0cc0635fa3.jpg'/></p>
<p>Op de bouwplaats blijkt Enzo (Eloy Pohu) niet de meest getalenteerde metselaar te zijn. Gelukkig helpt de Oekraïense bouwvakker Vlad (Maksym Slivinskyi) hem geduldig op weg. Terwijl Enzo langzaam gevoelens voor Vlad ontwikkelt, blijkt Vlad vooral oog te hebben voor vrouwen, en bovendien keert hij binnenkort terug naar Oekraïne om zijn vaderland te verdedigen. Ondertussen groeit de druk die Enzo van zijn ouders ervaart. Enzo is een gevoelig en waarachtig portret van opgroeien, vriendschap en identiteit, en toont de kracht van keuzes maken tegen alle verwachtingen in. De film werd onder anderen geproduceerd door filmgrootheden Jacques Audiard en de gebroeders Dardenne. "Intrigerend coming-of-age verhaal" ★★★★ VPRO Cinema "Ontroerende ontdekkingstocht van een Franse tiener" ★★★★ Trouw "A heartfelt tale of youth and desire" ★★★★ The Guardian "Robin Campillo honors the late Laurent Cantet with a film that embodies the best of both directors" - Variety</p>
<p>Te zien tot 4 januari 2026. Nu ook te zien in het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/enzo</guid>
      <pubDate>Fri, 10 Oct 2025 10:01:05 +0000</pubDate>
    </item>
    <item>
      <title><![CDATA[Shambhala]]></title>
      <description><![CDATA[<p>Pema leidt een vredig polygaam bestaan met Tashi en zijn twee broers. Als Tashi plotseling verdwijnt tijdens een reis, wordt Pema ervan beschuldigt overspel te hebben gepleegd. Om haar onschuld en trouw te bewijzen besluit Pema om met haar paard op zoektocht te gaan naar Tashi. Shambhala, wat verwijst naar een spiritueel koninkrijk in het Tibetaans boeddhisme, is visueel om van te smullen.</p>
<p><img src='https://storage.googleapis.com/picl-prod-cms-assets/still_192658_9cc8a00838/still_192658_9cc8a00838.jpg'/></p>
<p>In het hart van de Nepalese Himalaya treedt de temperamentvolle Pema in een polyandrisch huwelijk met Tashi en zijn twee jongere broers. Ze leiden een harmonieus leven, maar wanneer Tashi niet terugkeert van een handelsreis naar de stad, wordt de legitimiteit van Pema's ongeboren kind door de gemeenschap in twijfel getrokken. Vastbesloten om haar liefde en puurheid te bewijzen, gaat ze op zoek naar Tashi. Maar Pema raakt steeds meer verstrikt in een spirituele zoektocht naar betekenis. Shambhala is in alle opzichten een intiem portret van het traditionele leven in de Himalaya. De film is opgenomen op de grens van Nepal en Tibet op een hoogte tussen de 4000 en 6000 meter. De cast bestaat voornamelijk uit non-professionele acteurs, geiten, paarden en schapen. "Magistrale landschapsfotografie" ★★★ de Volkskrant "Een klein, intiem verhaal in een groots landschap en met weidse shots" - Het Parool "Een spirituele reis van groot visueel formaat" - de Filmkrant</p>
<p>Te zien tot 14 december 2025. Nu ook te zien in het filmtheater.</p>
<p>drama/Nepal/Nepalees</p>]]></description>
      <guid>https://picl.nl/films/shambhala</guid>
      <pubDate>Fri, 10 Oct 2025 10:01:05 +0000</pubDate>
    </item>
    <item>
      <title><![CDATA[The Eternal Daughter]]></title>
      <description><![CDATA[<p>The Eternal Daughter (2022) is een subtiel opgebouwde gothic mystery-drama waarin een volwassen dochter haar oude moeder meeneemt naar hun familiehuis in Wales, dat is omgevormd tot een leeg hotel. In dit afgelegen, mistige landhuis sluimeren herinneringen en verborgen wonden, die plotseling weer naar de oppervlakte komen wanneer verleden en heden samensmelten. Vanwege ons speciale programma over Tilda Swinton is The Eternal Daughter opnieuw te zien op Picl!</p>
<p><img src='https://storage.googleapis.com/picl-prod-cms-assets/still_1_2021441511/still_1_2021441511.jpg'/></p>
<p>De filmmaakster Julie (Tilda Swinton) reist met haar bejaarde moeder Rosalind (ook Tilda Swinton) terug naar het oude familiehuis in Wales, waar Rosalind haar jeugd doorbracht. Julie wil tijd met haar moeder doorbrengen en materiaal verzamelen voor een film. Maar het hotel, met zijn echo’s, krakende vloeren, mist en lege gangen, roept pijnlijke herinneringen op uit het verleden, zoals de dood van een familielid in de Tweede Wereldoorlog. Langzamerhand ontdekt Julie dat iets niet klopt. The Eternal Daughter is een film over herinnering, rouw en de relatie tussen moeder en dochter, geregisseerd en geschreven door Joanna Hogg. De film werd in 2022 in première vertoond op het Filmfestival van Venetië en kreeg lovende kritieken voor zijn sfeer, minimalistische horror-elementen en de krachtige vertolkingen. Swinton’s dubbelfunctie (als Julie én Rosalind) en de gotische mise-en-scène brengen een intense emotionele lading die nog lang blijft nazinderen. Meer van Tilda Swinton zien? Zie hier het programma! "Vol ironie en psychologisch inzicht" ★★★★ de Volkskrant "Intrigerende afrekening tussen moeder en dochter" ★★★★ NRC "There is such closeness and tenderness in this small-scale film" ★★★★ The Guardian</p>
<p>Te zien tot 25 januari 2026. Net uit het filmtheater.</p>
<p>Drama, Mysterie/Groot-Brittannië/Engels</p>]]></description>
      <guid>https://picl.nl/films/the-eternal-daughter-2025</guid>
      <pubDate>Fri, 10 Oct 2025 10:01:06 +0000</pubDate>
    </item>
    <item>
      <title><![CDATA[Être & Avoir]]></title>
      <description><![CDATA[<p>Op het Franse platteland, in de stille heuvels van de Auvergne, staat een klein dorpsschooltje met één klas. Meester Georges Lopez geeft hier in zijn eentje les aan dertien kinderen, van kleuters tot bijna-tieners. Met geduld, rust en humor bereidt hij hen voor op een leven buiten het klaslokaal. Deze nostalgische documentaire, over een wereld waarin het leven nog eenvoudig en overzichtelijk is, werd in 2002 een onverwachte, internationale megahit. Être & Avoir wordt nu opnieuw uitgebracht in de filmtheaters en bekijk je ook online op Picl.</p>
<p><img src='https://storage.googleapis.com/picl-prod-cms-assets/still_194303_1dfca3b2e8/still_194303_1dfca3b2e8.jpg'/></p>
<p>Lopez leert sommigen lezen en schrijven, anderen brengt hij de beginselen van grammatica en wiskunde bij. Documentairemaker Nicolas Philibert observeert de vriendschappen, de kleine ruzies, de momenten van concentratie en van dagdromen. Een intiem portret van een leven waarin alles nog overzichtelijk lijkt, maar waarin kinderen net zo goed groeien, botsen en bloeien als overal ter wereld. Tot ieders verbazing, ook die van Philibert en Lopez, groeide Être & Avoir in 2002 uit tot een internationale sensatie. In Frankrijk trok de film bijna twee miljoen bezoekers, wereldwijd nog eens ruim een miljoen. Ook in Nederland was de belangstelling groot: lange rijen voor de kassa’s en in sommige bioscopen bleef de film maar liefst twee jaar draaien. Naast deze feelgood-klassieker zijn nu ook twee nieuwe docu's van Philibert in de filmtheaters én online te zien: Averroès & Rosa Parks en La machine à écrire - het vervolg en slotstuk op Gouden Beer-winnaar Sur l'Adamant. Bekijk het volledige Philibert-programma. "Een warm bad van romantiek en nostalgie" ★★★★★ Cinemagazine</p>
<p>Te zien tot 21 december 2025. Nu ook te zien in het filmtheater.</p>
<p>documentaire/Frankrijk/Frans</p>]]></description>
      <guid>https://picl.nl/films/etre-and-avoir-re-release</guid>
      <pubDate>Fri, 10 Oct 2025 10:01:06 +0000</pubDate>
    </item>
    <item>
      <title><![CDATA[10 Giorni Con I Suoi]]></title>
      <description><![CDATA[<p>10 Giorni Con I Suoi is het derde deel in de komische Italiaanse reeks over de familie Rovelli: vader Carlo, zijn vrouw Giulia en hun drie kinderen. Dit keer reist de familie van Rome naar het zonnige Apulië, waar hun oudste dochter Camilla gaat samenwonen met haar vriend Antonio. De onvermijdelijke ontmoeting met Antonio’s welgestelde, maar eigenaardige familie staat op de planning. Meet the Parents, maar dan onder de hete zon van Puglia.</p>
<p><img src='https://storage.googleapis.com/picl-prod-cms-assets/still_191210_cfb8d50993/still_191210_cfb8d50993.jpg'/></p>
<p>Vader Carlo is nog lang niet klaar om zijn dochter los te laten, zeker niet als dat betekent dat hij haar moet achterlaten bij een gezin uit de meest zuidelijke regio van Italië, waar de levensstijl en gewoonten totaal anders zijn dan in de hoofdstad. Op het landgoed van Antonio’s familie loopt het al snel uit op een aaneenschakeling van hilarische misverstanden en ongemakkelijke confrontaties. Toch leren de twee families gaandeweg dat ze, ondanks hun verschillen, meer met elkaar gemeen hebben dan gedacht. Regisseur Alessandro Genovesi levert met 10 Giorni Con I Suoi een zomerse komedie een luchtig portret van familie, traditie en cultuurclashes. Fabio De Luigi speelt de bemoeizuchtige vader Carlo in een film boordevol herkenbare situaties en Italiaanse humor. "Een luchtige versie van vergelijkbare Hollywoodproducties als ‘Meet the Parents’" ★★★ Cinemagazine "Ongein geschikt voor het hele gezin" - de Filmkrant</p>
<p>Te zien tot 7 december 2025. Nu ook te zien in het filmtheater.</p>
<p>komedie/Italië/Italiaans</p>]]></description>
      <guid>https://picl.nl/films/10-giorni-con-i-suoi</guid>
      <pubDate>Fri, 10 Oct 2025 10:01:06 +0000</pubDate>
    </item>
    <item>
      <title><![CDATA[L'attachement]]></title>
      <description><![CDATA[<p>Hoe geven we vorm aan onze relaties en wat is familie? Deze vragen staan centraal in de roman L’Intimité van Alice Ferney: een verhaal over de broze en complexe banden die een mensenleven zo mooi maken. De Franse regisseur Carine Tardieu bewerkte dit menselijke verhaal tot het ontroerende drama L'attachement, gedragen door een trio van uitzonderlijke acteurs met o.a. Valeria Bruni Tedeschi.</p>
<p><img src='https://storage.googleapis.com/picl-prod-cms-assets/L_Attachement_st_2_jpg_sd_high_2b3ac05574/L_Attachement_st_2_jpg_sd_high_2b3ac05574.jpg'/></p>
<p>De alleenstaande vijftiger Sandra runt een feministische boekhandel, maar is verder erg op zichzelf. Op een dag belt haar overbuurman Alex aan. Zijn vrouw staat op het punt om te bevallen, en hij vraagt haar om op zijn zesjarige zoontje Elliot te passen. De volgende dag staat Alex huilend voor haar deur, zijn vrouw heeft de bevalling niet overleefd. Hoewel Sandra zich aan niemand emotioneel wil binden, doet Alex’ verlies haar veel. Langzaam begint ze zich steeds meer aan hem, Elliot en de pasgeboren Cécile te hechten. L’attachement is een ontroerend verhaal over verlies, eenzaamheid en het herdefiniëren van familiebanden. De personages zijn diepmenselijk en geloofwaardig, met al hun kwetsbaarheden en tegenstrijdigheden, en worden overtuigend gespeeld door Valeria Bruni Tedeschi, Pio Marmaï en Vimala Pons. "Fenomenale acteerprestaties" ★★★★ Cinemagazine "Dicht op de huid gedraaid, feelgood slice of life-verhaal" ★★★ VPRO Cinema "Mooie rol van Valeria Bruni Tedeschi" ★★★ de Volkskrant "Gevoelige, enigszins melodramatische, maar bovenal lichtvoetige film" - de Filmkrant</p>
<p>Te zien tot 23 november 2025. Net uit het filmtheater.</p>
<p>drama/Frankrijk/Frans, Roemeens</p>]]></description>
      <guid>https://picl.nl/films/l-attachement</guid>
      <pubDate>Fri, 10 Oct 2025 10:01:06 +0000</pubDate>
    </item>
    <item>
      <title><![CDATA[As It Is In Heaven]]></title>
      <description><![CDATA[<p>Twintig jaar geleden was deze Zweedse film dé internationale bioscoophit en nu is hij opnieuw te zien. Dit drama volgt de wereldberoemde dirigent Daniel Daréu die na een hartaanval vertrekt naar zijn Noord-Zweedse geboortedorp om daar te herstellen. Als hij in aanraking komt met het plaatselijke koor voelt hij zich geroepen om die onder zijn hoede te nemen. De sfeervolle beelden van het Zweedse landschap in As It Is In Heaven betoverden zowel het publiek als de recensenten.</p>
<p><img src='https://storage.googleapis.com/picl-prod-cms-assets/still_196016_a46f9f0031/still_196016_a46f9f0031.jpg'/></p>
<p>Nadat de passie en inspanning van zijn beroep hem bijna fataal worden, verhuist de dirigent Daréus terug naar zijn geboortedorp in het uiterste noorden van Zweden. Vanwege zijn negatieve jeugdherinneringen waardoor hij zijn naam heeft verandert, herkent niemand hem en trekt hij onopgemerkt in de oude dorpsschool. Wanneer hij tegen beter weten in het lokale kerkkoor gaat begeleiden, stelt hij zich langzamerhand steeds meer open. Zijn onorthodoxe methoden maken veel los bij de plaatselijke bevolking: niet alleen de stembanden van het koor, maar ook onderlinge spanningen tussen dorpelingen. Het leven van Daréus, en dat van de andere dorpsbewoners, zal nooit meer hetzelfde zijn. As It Is In Heaven was een enorm succes toen die in 2004 uitkwam en ontving notabene een Oscarnominatie voor beste niet-Engelstalige film. Het was de comebackfilm van regisseur Kay Pollak, die jarenlang stopte met filmen na de moord op de Zweedse premier Olof Palme. "Juweeltje!" ★ ★ ★ ★ Cinemagazine "Zoete comeback van regisseur Kay Pollak" ★ ★ ★ ★ VPRO Cinema "A welcome return to Swedish cinema" - Variety</p>
<p>Te zien tot 28 december 2025. Net uit het filmtheater.</p>
<p>drama/Zweden/Zweeds</p>]]></description>
      <guid>https://picl.nl/films/as-it-is-in-heaven</guid>
      <pubDate>Fri, 10 Oct 2025 10:01:06 +0000</pubDate>
    </item>
    <item>
      <title><![CDATA[The System]]></title>
      <description><![CDATA[<p>De wereld om ons heen lijkt uit elkaar te vallen. Is er nog een goed leven mogelijk? Prijswinnend regisseur Joris Postema (Stop Filming Us) volgt in The System drie idealisten die weigeren zich neer te leggen bij de status quo. In hun strijd voor verandering van alle vastgeroeste maatschappelijke en economische system laten ze zien dat verandering begint bij samenwerking, verbeeldingskracht en durf.</p>
<p><img src='https://storage.googleapis.com/picl-prod-cms-assets/still_196470_03a5b3d932/still_196470_03a5b3d932.jpg'/></p>
<p>We volgen drie bevlogen activisten: Henk Ovink, internationaal waterdiplomaat in New York; Pippi van Ommen, medeoprichter van Extinction Rebellion in Amsterdam; en Tadzio Müller, een klimaatactivist en antifascist in Berlijn. Alle drie bijten ze zich vast in de strijd tegen klimaatcrisis, ongelijkheid en politieke chaos. Ze stuiten op frustraties, maar ontdekken ook nieuwe inzichten. The System laat zien hoe zij écht proberen het verschil te maken en wat nog waardevol is in een veranderende wereld. The System combineert een meeslepende stijl met een hypnotiserende soundtrack van Sonic Youth’s Lee Ranaldo en laat zien dat er, zelfs in een wereld die dreigt in te storten, altijd ruimte blijft voor moed, idealisme en hoop. "Toont het eerlijke gesprek met klimaatactivisten" ★★★ NRC "Gaat geen enkele confronterende vraag uit de weg" Filmkrant</p>
<p>Te zien tot 11 januari 2026. Nu ook te zien in het filmtheater.</p>
<p>documentaire/Nederland/Nederlands, Engels</p>]]></description>
      <guid>https://picl.nl/films/the-system</guid>
      <pubDate>Fri, 10 Oct 2025 10:01:07 +0000</pubDate>
    </item>
    <item>
      <title><![CDATA[Sporen van Indië]]></title>
      <description><![CDATA[<p>Sporen van Indië is een historisch intrigerende documentaire waarin historicus Hans Goedkoop op meeslepende wijze de vier eeuwen durende verwevenheid van Nederlands-Indië en Nederland tot leven brengt. Door middel van zeldzame archiefbeelden, talloze interviews en een boeiende voice-over wordt een vrijwel vergeten geschiedenis zichtbaar gemaakt. Vanwege 80 jaar bevrijding opnieuw te zien.</p>
<p><img src='https://storage.googleapis.com/picl-prod-cms-assets/still_195333_df08812aec/still_195333_df08812aec.jpg'/></p>
<p>De documentaire volgt Goedkoop, zelf van Indische komaf, terwijl hij met oude archieven, unieke beelden en persoonlijke verhalen onderzoekt hoe de koloniale erfenis zich manifesteert in het alledaagse leven: van plantages tot pensions, Indo’s, Molukkers, veteranen en Totoks. De stad Amersfoort fungeert daarbij als spiegel van de nationale geschiedenis. Tegelijkertijd roept de film vragen op: wat betekent de koloniale geschiedenis voor ons zelfbeeld, en hoe werden verhalen verteld (of mooier gemaakt dan ze daadwerkelijk waren)? Door middel van nooit eerder vertoonde beelden weet deze documentaire een unieke blik te werpen op het koloniale verleden van Nederland. Sporen van Indië is geregisseerd door Reda van der Putten en gepresenteerd door historicus Hans Goedkoop. De documentaire ging in 2023 in première en wordt ter gelegenheid van 80 jaar vrijheid opnieuw uitgebracht.</p>
<p>Te zien tot 21 december 2025. Net uit het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/sporen-van-indie-re-release</guid>
      <pubDate>Fri, 10 Oct 2025 10:01:07 +0000</pubDate>
    </item>
    <item>
      <title><![CDATA[Jeunes Mères]]></title>
      <description><![CDATA[<p>De Belgische broers Jean-Pierre en Luc Dardenne staan bekend om hun realistische portretten van mensen aan de rand van de maatschappij. Met veel empathie laten ze zien hoe moeilijk het leven kan zijn, en hoe veerkracht en verbondenheid een verschil kunnen maken. Hun nieuwste film, Jeunes mères, sluit naadloos aan bij dit oeuvre: een mozaïekfilm over vijf jonge vrouwen die vechten voor een beter bestaan voor henzelf en hun kind.</p>
<p><img src='https://storage.googleapis.com/picl-prod-cms-assets/still_194707_5e28bb1897/still_194707_5e28bb1897.jpg'/></p>
<p>Tieners Ariane, Jessica, Julie, Naïma en Perla zijn heel verschillend, maar hebben één ding gemeen: ze zijn alleenstaande moeders. Ze wonen in een opvangtehuis dat hen bescherming en warmte biedt, maar waar ze vooral steun vinden in elkaar. Met oog voor detail en een hele hoop empathie schetsen de Dardenne-broers een indrukwekkend portret van moed, veerkracht en de uitdagingen van jong moederschap. De Dardenne-broers zijn vaste gasten in Cannes, waar hun werk al twee Gouden Palmen opleverde. Ook Jeunes mères viel in de prijzen en sleepte de prijs voor Beste Scenario in de wacht. Meer zien van de Dardennes? In het kader van de release van Jeunes mères presenteert Picl een speciaal programma met een selectie van hun meest invloedrijke films. "Alsof je naar een documentaire zit te kijken" ★★★★ InDeBioscoop "Ontroerend, frustrerend en schurend" ★★★★ VPRO Cinema "Outstanding return to form for the Dardenne brothers" ★★★★★ The Guardian</p>
<p>Te zien tot 28 december 2025. Nu ook te zien in het filmtheater.</p>
<p>drama/België/Frans</p>]]></description>
      <guid>https://picl.nl/films/jeunes-meres</guid>
      <pubDate>Fri, 10 Oct 2025 10:01:07 +0000</pubDate>
    </item>
    <item>
      <title><![CDATA[La práctica]]></title>
      <description><![CDATA[<p>Een yogales die begint met een aardbeving zet meteen de toon voor La práctica, een droogkomische film over mislukking, spiritualiteit en alledaagse absurditeit. Regisseur Martín Rejtman, pionier van de Nieuwe Argentijnse Cinema, volgt een uitgebluste yogaleraar die na een mislukte relatie vastloopt in zijn leven. Met minimale middelen onderzoekt La práctica de absurditeit van routines, spiritualiteit en het krampachtig najagen van zelfontplooiing.</p>
<p><img src='https://storage.googleapis.com/picl-prod-cms-assets/still_188472_d2933c8d7c/still_188472_d2933c8d7c.jpg'/></p>
<p>Na een pijnlijke relatiebreuk probeert yogaleraar Gustavo zijn leven weer op de rails te krijgen in Santiago. Hij stort zich vol overgave op zijn yogastudio en meditatie, maar dat heeft een averechts effect: hij raakt steeds dieper verstrikt in routines en stiltes die zijn leven langzaam uitzichtlozer maken. Ook in de studio loopt alles mis: ongelukken en kleine tegenslagen stapelen zich op en versterken zijn gevoel van machteloosheid. Maar dan lijkt er langzaam een sprankje hoop aan de horizon te verschijnen… La práctica is Martín Rejtmans eerste film in tien jaar: een scherp en droogkomisch portret van een man die worstelt met zichzelf en de wereld om hem heen. Met zijn herkenbare mix van minimalisme en absurdisme laat hij zien waarom hij nog steeds tot de meest eigenzinnige stemmen van de Argentijnse cinema hoort. "De satire treft doel" ★★★★ NRC "Heerlijk kalme sfeer, de even rustige als fraaie beeldvoering" ★★★1/2 Cinemagazine "Dat het een film is om te lachen merk je aan alles" - de Filmkrant</p>
<p>Te zien tot 14 december 2025. Nu ook te zien in het filmtheater.</p>
<p>komedie, drama/Argentinië, Chili/Spaans</p>]]></description>
      <guid>https://picl.nl/films/la-practica</guid>
      <pubDate>Fri, 10 Oct 2025 10:01:07 +0000</pubDate>
    </item>
    <item>
      <title><![CDATA[Sarah Bernhardt, la divine]]></title>
      <description><![CDATA[<p>Parijs, 1896. De legendarische Sarah Bernhardt, die als bijnaam De Goddelijke had, staat op het hoogtepunt van haar roem. Vrij, modern en visionair trotseert ze de conventies van haar tijd. Ze groeide uit tot de eerste vrouwelijke acteur die de status van celebrity kreeg. In de kleurrijke biopic Sarah Bernhardt, la divine volgen we vooral haar knipperlichtrelatie met haar grootste liefde: tegenspeler Lucien Guitry.</p>
<p><img src='https://storage.googleapis.com/picl-prod-cms-assets/still_190249_bf52ce1020/still_190249_bf52ce1020.jpg'/></p>
<p>De Franse Sarah Bernhardt (1844-1923) was een van de beroemdste acteurs van haar generatie, ook ver buiten Frankrijk. Binnen de Parijse beau monde leidde ze een veelbewogen leven en lapte ze alle conventies van haar tijd aan haar laars (ze was ongetrouwd, had affaires met mannen én vrouwen en hield nogal van extravagantie). Hoewel Bernhardt ook bekend stond als een onuitstaanbaar en grillig persoon, leren we haar vooral kennen als de versie die ze zelf graag verkocht. Ze veranderde nog wel eens van levensverhaal, was gepassioneerd, bijzonder getalenteerd en een megalomane vrouw. In het biografische drama Sarah Bernhardt, la divine gaat het niet zozeer om de geschiedkundige details, maar vooral om het gevoelsleven van Sarah Bernhardt. Zo ontvouwt zich tussen realiteit en mythe het verhaal van haar gepassioneerde relatie met acteur Lucien Guitry. "Lichtvoetig, onderhoudend en diepromantisch" ★★★ NRC "Kleurrijke biopic" ★★★ Trouw ★★★ VPRO Cinema "Sandrine Kiberlain zet Sarah Bernhardt neer als een gepassioneerde, geëngageerde en getalenteerde vrouw" ★★★ FilmTotaal "Wat absoluut opvalt zijn de fantastische decors en de kostuums" ★★★ Cinemagazine</p>
<p>Te zien tot 14 december 2025. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/sarah-bernhardt-la-divine</guid>
      <pubDate>Fri, 10 Oct 2025 10:01:08 +0000</pubDate>
    </item>
    <item>
      <title><![CDATA[Paris, Texas]]></title>
      <description><![CDATA[<p>Na vier jaar verdwenen te zijn, wordt Travis (Harry Dean Stanton) herenigt met zijn broer Walt (Dean Stockwell) in het midden van een woestijn in Texas. Travis lijdt aan geheugenverlies, maar langzaam keren zijn herinneringen en ook stem terug. Zijn broer brengt hem naar huis, waar zijn inmiddels zevenjarige zoon woont. Ondanks dat Travis zijn relatie met zijn zoon een nieuw leven inblaast, blijft hij zich afvragen waar zijn vrouw is. Vader en zoon besluiten samen op zoek te gaan naar hun verdwenen vrouw/moeder. Deze inmiddels 40-jarige klassieker is nog steeds visueel om van te smullen dankzij de recentelijke 4K restauratie.</p>
<p><img src='https://storage.googleapis.com/picl-prod-cms-assets/still_182116_ad095d5858/still_182116_ad095d5858.jpg'/></p>
<p>Paris, Texas volgt de mysterieuze einzelgänger Travis terwijl hij weer contact probeert te leggen met zijn jonge zoon, die bij zijn broer in Los Angeles woont. Samen met zijn zoon gaat hij op zoek naar zijn vermiste vrouw. Nadat Travis vertrok vier jaar geleden is vertrokken, is ook zijn vrouw spoorloos verdwenen. Wanneer ze haar eindelijk vinden, blijkt dat ze bij een zogenaamde 'peep show' werkt, een soort biechtstoel waarin vrouwen luisteren naar de problemen van hun cliënten via een eenrichtingsspiegel. De confrontatie blijkt lastiger voor Travis dan hij gedacht had. En de herinneringen aan hun gecompliceerde relatie komen allemaal boven water. Pionier van de New German Cinema, Wim Wenders (Der Himmel Über Berlin) bracht zijn scherpe oog voor het landschap naar het Amerikaanse zuidwesten met Paris, Texas. Deze diep ontroerende karakterstudie is geschreven door Pulitzer Prize-winnende toneelschrijver Sam Shepard. Het script was nog niet af tegen de tijd dat Wenders begon met filmen. De film is deels daardoor opgenomen op chronologische wijze, terwijl de crew aan het wachten was op de laatste helft van het script. De beelden die door Robby Müller (Dancer in the Dark) werden vastgelegd zijn prachtig en worden ijzersterk ondersteund door een inmiddels iconische soundtrack van Ry Cooder (Buena Vista Social Club). Wenders kreeg onder andere een BAFTA en een Gouden Palm voor zijn film. Wil je meer van dit soort klassiekers zien op Picl? Kijk dan hier! "Een rijke mengeling van roadmovie, western en liefdestragedie" ★★★★★ Trouw "Schitterend gespeelde en gefilmde roadmovie" ★★★★★ VPRO Cinema "Harry Dean Stanton is unforgettable" ★★★★★ The Guardian</p>
<p>Te zien tot 4 januari 2026. Net uit het filmtheater.</p>
<p>drama/Duitsland, Frankrijk, Verenigd Koninkrijk, VS/Engels, Spaans</p>]]></description>
      <guid>https://picl.nl/films/paris-texas</guid>
      <pubDate>Fri, 10 Oct 2025 10:01:08 +0000</pubDate>
    </item>
    <item>
      <title><![CDATA[Der Himmel über Berlin]]></title>
      <description><![CDATA[<p>Damiel en Cassiel zwerven als engelen al eeuwenlang door Berlijn. Onzichtbaar voor de inwoners nemen ze hun gedachten en gevoelens waar, in een stad die nog altijd verdeeld is tijdens de Koude Oorlog. Waar velen jaloers zouden zijn op de kunsten van engelen, bestuderen Damiel en Cassiel de mensheid met verwondering en nieuwsgierigheid. Zij zien ons zoals we onszelf nooit kunnen gezien. Voor Damiel wordt het verlangen naar imperfectie echter te groot, waarna hij besluit om mens te worden.</p>
<p><img src='https://storage.googleapis.com/picl-prod-cms-assets/1ab14dbc6c06fe52ab6ec3264d777d3e_bfe3468403/1ab14dbc6c06fe52ab6ec3264d777d3e_bfe3468403.jpg'/></p>
<p>Ondanks dat engelen alwetend en onsterfelijk zijn, is engel Damiel (Bruno Ganz) niet helemaal gelukkig. Hij verlangt er namelijk naar om als mens door de stad te struinen, een kopje koffie te drinken, naar de kapper te gaan, met anderen te kunnen praten. Hij wil, in zijn eigen woorden, "twijfelen, niet weten." Wanneer hij op een gegeven moment een jonge trapeze-artieste ontdekt die in het circus werkt en warme gevoelens voor haar begint te koesteren, weet Damiel het zeker. Hij wil niet langer engel zijn, maar mens. Met Der Himmel über Berlin won Wim Wenders in Cannes de prijs voor Beste Regie. In deze poëtische klassieker portretteert hij de mensheid met een tedere blik, ondanks de bovennatuurlijke hoofdpersonages. De mens staat centraal in al haar leed en vreugde. De camera zweeft door de straten van Berlijn, terwijl de meest intieme gedachten van de inwoners te horen zijn. Der Himmel über Berlin is een optimistisch eerbetoon aan de kwetsbaarheid en schoonheid van het menselijke bestaan. Wil je meer van dit soort klassiekers zien op Picl? Kijk dan hier! "Machtige klassieker van de Duitse filmmaker Wim Wenders" - de Volkskrant "De blik van Wenders is eerlijk en uitermate gevoelig" - Filmkrant</p>
<p>Te zien tot 4 januari 2026. Net uit het filmtheater.</p>
<p>Romantiek, Drama, Fantasie/Duitsland/Duits, Engels</p>]]></description>
      <guid>https://picl.nl/films/der-himmel-uber-berlin</guid>
      <pubDate>Fri, 10 Oct 2025 10:01:08 +0000</pubDate>
    </item>
    <item>
      <title><![CDATA[Manas]]></title>
      <description><![CDATA[<p>Het dertienjarige meisje Marcielle groeit op in een afgelegen gemeenschap die wordt gekenmerkt door eeuwenoude tradities en onderdrukkende patronen. Maar voor haar is de grens bereikt: ze durft in opstand te komen. Op visueel verbluffende wijze portretteert regisseur Marianna Brennand in haar speelfilmdebuut Manas het lelijke gezicht van seksueel misbruik.</p>
<p><img src='https://storage.googleapis.com/picl-prod-cms-assets/still_190683_b6626ab342/still_190683_b6626ab342.jpg'/></p>
<p>Marajó is een afgelegen eiland in het uitgestrekte Amazonewoud, waar het leven ogenschijnlijk rustig lijkt. Maar schijn bedriegt. De enige verbinding die Marcielle met de buitenwereld heeft, zijn met de passagiers van de schepen die langs varen over de rivier. Op die schepen kunnen leuke meisjes zoals zij makkelijk wat geld verdienen, maar dat is niet wat Marcielle wil. Marcielles grootste bedreiging is haar eigen vader, die haar regelmatig misbruikt. Wanneer ze beseft dat ook haar jongere zusje hetzelfde lot wacht, besluit Marcielle in opstand te komen. Zonder het expliciet te tonen, weet Marianna Brennand een beladen en confronterend thema op subtiele, poëtische wijze tot leven te brengen. De ruimte voor verbeelding die ontstaat maakt de film des te indrukwekkender. Niet voor niets won haar debuut de prijs voor Beste Regie op het filmfestival van Venetië. "Een geweldige rol van de jonge debutant Jamilli Correa" ★★★ de Volkskrant "Een verhaal dat sluimert en stilletjes onder je huid kruipt" - Cineville "Even intens als delicaat" - Trouw "Een indringend portret van menselijkheid, onderdrukking en veerkracht" ★★★★ Cinemagazine "Pakt indringend en geloofwaardig uit, een cast die complexe emoties invoelbaar maakt en nergens overhelt naar sentimentaliteit" - de Filmkrant</p>
<p>Te zien tot 14 december 2025. Nu ook te zien in het filmtheater.</p>
<p>drama/Brazilië, Portugal/Portugees</p>]]></description>
      <guid>https://picl.nl/films/manas</guid>
      <pubDate>Fri, 10 Oct 2025 10:01:08 +0000</pubDate>
    </item>
    <item>
      <title><![CDATA[Tussen Wal en Schip – Geruisloos Indisch]]></title>
      <description><![CDATA[<p>Zo'n 75 jaar geleden moest een grote groep Indische Nederlanders verplicht naar Nederland komen. Voor velen is dit een geschiedenis die ook nu nog onbesproken blijft. Om dit zwijgen te doorbreken, brengen drie kleinkinderen hun Indische grootouders naar de plek waar ze voor het eerst voet op Nederlandse bodem zetten. Kunnen ze in Tussen wal en schip de jarenlang verzwegen geschiedenis van hun grootouders ontrafelen?</p>
<p><img src='https://storage.googleapis.com/picl-prod-cms-assets/still_190214_30062cc0b6/still_190214_30062cc0b6.jpg'/></p>
<p>Met geduld, liefde en nieuwsgierigheid openen de drie kleinkinderen - Jip, Kyron en Benjamin - gesprekken over een verleden waarover decennialang werd gezwegen. Hoe beïnvloedt die verzwegen geschiedenis hun identiteit vandaag de dag? Voor veel Indische families blijft het koloniale verleden een pijnlijke erfenis. Na de onafhankelijkheid van Indonesië werden duizenden mensen gedwongen te migreren, hun verhalen weggestopt, om niet meer over te spreken. Nu zetten drie jonge afstammelingen een belangrijke stap om dat stilzwijgen te doorbreken. Door betekenisvolle gesprekken, met zowel tederheid als confronterende momenten, verweeft Tussen wal en schip deze persoonlijke reizen tot een groter verhaal over kolonialisme, migratie en intergenerationeel trauma. "[Samen met Anak Indië] noodzakelijke films die met veel humor en pijn verzwegen verhalen vertellen." ★★★ NRC "Intieme documentaire" - Het Parool "Met een lach en een traan navigeert hun zoektocht behendig tussen kwetsbare momenten." ★★★1/2 Cinemagazine "Zal elke generatie in het hart raken" - de Filmkrant</p>
<p>Te zien tot 16 november 2025. Net uit het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/tussen-wal-en-schip-geruisloos-indisch</guid>
      <pubDate>Fri, 10 Oct 2025 10:01:09 +0000</pubDate>
    </item>
    <item>
      <title><![CDATA[Peacock]]></title>
      <description><![CDATA[<p>Matthias werkt voor My Companion, een bureau dat zich richt op professioneel gezelschap op maat. Als sociale kameleon past hij zich moeiteloos aan elke situatie aan. Maar zijn talent eist een tol: hoe meer rollen hij speelt, hoe vager zijn eigen identiteit wordt. Onvermijdelijk ligt er een identiteitscrisis op de loer… Het Oostenrijkse Peacock toont op geestige wijze wat er gebeurt als je je volledig vormt naar de wensen van anderen.</p>
<p><img src='https://storage.googleapis.com/picl-prod-cms-assets/Peacock_st_3_jpg_sd_low_0a0f519ac1/Peacock_st_3_jpg_sd_low_0a0f519ac1.jpg'/></p>
<p>Of het nu gaat om een ideale partner voor een chic diner, een begripvolle zoon of iemand om mee te botsen: Matthias vult iedere rol feilloos in en is in elke gelegenheid de perfecte +1. Maar hoe meer hij probeert te voldoen aan de wensen van anderen, hoe meer hij verwijderd raakt van zichzelf. Achter al zijn perfect geregisseerde rollen groeit een leegte die steeds harder aan hem trekt. In zijn absurdistische en zwartkomische debuut laat de Oostenrijkse regisseur Bernhard Wenger op wrange wijze zien hoe je jezelf kunt verliezen door je voortdurend aan te passen aan de wensen van anderen. Peacock is een ontregelend verhaal over conformeren, controle verliezen en de hunkering naar erkenning in een wereld vol verwachtingen. "Sterk, fris regiedebuut, doet denken aan het werk van Ruben Östlund" ★★★★ VPRO Cinema "Zegt veel over hoe maakbaar we denken dat de wereld is" ★★★★ NRC "Droogkomisch debuut vol visuele grappen" - Het Parool "Heerlijke komedie met absurdistische trekjes" - de Filmkrant "Goed getimede komedie die meestal gebaseerd is op visuele grappen en pure absurditeit" ★★★★ InDeBioscoop</p>
<p>Te zien tot 2 november 2025. Net uit het filmtheater.</p>
<p>zwarte komedie/Oostenrijk/Duits, Engels</p>]]></description>
      <guid>https://picl.nl/films/peacock</guid>
      <pubDate>Fri, 10 Oct 2025 10:01:09 +0000</pubDate>
    </item>
    <item>
      <title><![CDATA[The Teacher Who Promised the Sea]]></title>
      <description><![CDATA[<p>In 2013 verscheen de roman El maestro que prometió el mar van de Catalaanse schrijver Francesc Escribano, een waargebeurd verhaal over de Spaanse Burgeroorlog en de blijvende impact daarvan op de hedendaagse Spaanse samenleving. In 1935 beloofde de idealistische leraar Antoni Benaiges zijn leerlingen mee te nemen naar de zee. Decennia later ontdekt Ariadna, de achterkleindochter van een van zijn leerlingen, het tragische verhaal achter die belofte.</p>
<p><img src='https://storage.googleapis.com/picl-prod-cms-assets/still_190492_de7fa43215/still_190492_de7fa43215.jpg'/></p>
<p>In 1935 wordt de jonge Antoni Benaiges aangesteld als leraar op een afgelegen schooltje in het Spaanse Burgos. In een tijd van streng en traditioneel onderwijs kiest hij voor een vernieuwende, idealistische aanpak: hij stimuleert zijn leerlingen om zelf te denken, te dromen en te fantaseren. Ook belooft hij hen ooit mee te nemen naar de zee. 75 jaar later zoekt Ariadna naar de sporen van haar overgrootvader, een van Benaiges’ leerlingen. Daarbij ontdekt ze het lot van de leraar, wiens idealen hem in het fascistische tijdperk fataal werden. Het dictatorschap van generaal Franco (1939-1975) liet diepe littekens achter in Spanje. Historici schatten dat de Spaanse Burgeroorlog (1936-1939), die aan zijn bewind voorafging, ongeveer 114.000 levens eiste. The Teacher Who Promised The Sea vertelt een familiegeschiedenis die door velen in Spanje wordt gedeeld. "Schetst een indringend beeld van een vergeten geschiedenis" ★★★1/2 FilmTotaal "Inspirerende film [...] een verhaal dat verteld moet worden" ★★★ InDeBioscoop "Absoluut een aangename film om te zien" ★★★ Cinemagazine</p>
<p>Te zien tot 16 november 2025. Net uit het filmtheater.</p>
<p>drama/Spanje/Spaans</p>]]></description>
      <guid>https://picl.nl/films/the-teacher-who-promised-the-sea</guid>
      <pubDate>Fri, 10 Oct 2025 10:01:09 +0000</pubDate>
    </item>
    <item>
      <title><![CDATA[Three Kilometres to the End of the World]]></title>
      <description><![CDATA[<p>Als de 17-jarige Adi zwaar toegetakeld thuiskomt, denkt zijn vrome vader Florin dat het komt door de aanzienlijke schuld die hij zelf heeft bij de plaatselijke gangster. Het zou een waarschuwing zijn om zijn schuld te vereffenen. Maar dan ontdekt hij een veel schrijnendere waarheid. Three Kilometres to the End of the World is een aangrijpend Roemeens drama, dat in 2024 de Queer Palm op het filmfestival van Cannes won.</p>
<p><img src='https://storage.googleapis.com/picl-prod-cms-assets/still_190246_96b59d89bd/still_190246_96b59d89bd.jpg'/></p>
<p>Hoewel vader Florin eerst uit is op wraak, verandert zijn houding volledig wanneer hij er achter komt dat zoon Adi betrapt is, zoenend met een andere man. Het idyllische maar afgelegen dorp waar Adi met zijn ouders woont, wordt voor hem een letterlijke gevangenis. Zijn ouders sluiten hem op en vader Florin wil hem het leger in sturen. De moeder van Adi zoekt haar toevlucht in het geloof. Zelf wordt Adi in de driehoeksverhouding tussen corruptie, religie en justitie het zwijgen opgelegd. In Three Kilometres to the End of the World volgen we vooral het verhaal van Adi, maar laten de gevolgen van intolerantie zien hoe een hele gemeenschap beïnvloedt wordt. De politieke boodschap van de film is luid en laat zien hoe, zeker nu in Roemenië, een ultrarechtse beweging dreigt te zorgen voor de inperking van de rechten de LHBTQIA+-gemeenschap. "Indrukwekkend totaalplaatje" ★★★★ de Volkskrant "Zoveelste sterke familiedrama uit Roemenië" ★★★★ VPRO Cinema "Wat zich afspeelt in deze kleine gemeenschap, zou zomaar een voorbode kunnen zijn van wat er op nationaal niveau staat te gebeuren" ★★★ FilmTotaal "A tough, sinewy drama" ★★★★ The Guardian</p>
<p>Te zien tot 7 december 2025. Net uit het filmtheater.</p>
<p>drama/Roemenië/Roemeens</p>]]></description>
      <guid>https://picl.nl/films/three-kilometres-to-the-end-of-the-world</guid>
      <pubDate>Fri, 10 Oct 2025 10:01:09 +0000</pubDate>
    </item>
    <item>
      <title><![CDATA[Aïcha]]></title>
      <description><![CDATA[<p>Na zijn veelgeprezen debuut Un fils keert de Tunesische regisseur Mehdi Barsaoui terug met Aïcha, een gelaagd drama over vrijheid, identiteit en overleven. Wanneer de jonge Aya een busongeluk als enige overleeft, grijpt ze haar kans: ze laat haar oude leven achter en begint opnieuw, onder een nieuwe naam, in het bruisende maar verraderlijke Tunis.</p>
<p><img src='https://storage.googleapis.com/picl-prod-cms-assets/still_193561_2251200993/still_193561_2251200993.jpg'/></p>
<p>Aya is in de twintig en werkt in een hotel aan de rand van de Sahara, zonder uitzicht op een betere toekomst. Als ze als enige een dodelijk busongeluk overleeft, grijpt ze haar kans: ze vlucht naar Tunis om een nieuw leven te beginnen. In de grote stad lijkt alles mogelijk: het wilde nachtleven, nieuwe ontmoetingen, oneindige vrijheid. Maar schijn bedriegt. Wanneer ze ongewild betrokken raakt bij een doofpotaffaire, wordt duidelijk hoe de hardnekkige corruptie en patriarchale structuren haar opnieuw proberen in te sluiten. Aïcha is een indringend portret van een jonge vrouw die zich los probeert te maken van afkomst en verwachtingen. Met oog voor detail en empathie laat regisseur Mehdi Barsaoui zien wat vrijheid kost in een land waar de hoop op verandering langzaam vervaagt. " Sfinx-achtig ondergaat Fatima Sfarr haar rol als boksbal van het lot" ★★★ de Volkskrant "Door de sterke bezetting genoeg zeggingskracht" ★★★ VPRO Cinema "Meeslepend met een intiem persoonlijk drama" ★★★1/2 Cinemagazine</p>
<p>Te zien tot 30 november 2025. Nu ook te zien in het filmtheater.</p>
<p>drama/Frankrijk, Tunesië, Italië/Arabisch</p>]]></description>
      <guid>https://picl.nl/films/aicha</guid>
      <pubDate>Fri, 10 Oct 2025 10:01:09 +0000</pubDate>
    </item>
    <item>
      <title><![CDATA[Ik Zal Zien]]></title>
      <description><![CDATA[<p>Wat als je van de ene op de andere dag niets meer kunt zien? De 17-jarige Lot raakt bij een bizar vuurwerkongeluk haar gezichtsvermogen kwijt, waardoor haar wereld voorgoed op zijn kop komt te staan. In Ik Zal Zien vertelt Mercedes Stalenhoef op aangrijpende wijze over de uitdagingen en overwinningen van een leven zonder zicht.</p>
<p><img src='https://storage.googleapis.com/picl-prod-cms-assets/still_186134_d110ac1a6f/still_186134_d110ac1a6f.jpg'/></p>
<p>Deze film is genomineerd voor de Gouden Kalf voor Beste Hoofdrol Speelfilm. En dan ben je ineens blind. Dat overkomt de 17-jarige Lot (Aiko Beemsterboer) na een noodlottig vuurwerkongeluk. Van nature is Lot een actief mens - duiken is haar grote passie. Ze is dan ook diep ongelukkig als ze beseft dat ze de wereld helemaal opnieuw moet leren kennen. Ze komt terecht in een revalidatiecentrum voor slechtzienden, waar ze al snel steun vindt bij het team, waaronder Micha (Minne Koole) en Ed (Edward Stelder), die voor haar als een vaderfiguur is. Maar voor Lot zijn haar levendige dromen het allermoeilijkste. In die dromen kan ze namelijk nog steeds gewoon zien. Als documentairemaker heeft Mercedes Stalenhoef al meerdere Gouden Kalveren op haar naam staan. In Ik Zal Zien, haar fictiedebuut, schetst ze een genuanceerd portret van een blind meisje dat wordt teruggeworpen op pure wilskracht. Stalenhoef beweegt hoofdrolspeler Aiko Beemsterboer tot indringend spel, afgewisseld met scènes waarin we de wereld rechtstreeks door Lots ogen beleven. "Aangrijpend drama" ★★★★ de Volkskrant "Vakkundig gemaakt" ★★★ VPRO Cinema "Goede regie, vlotte montage en prima geacteerd" ★★★ NRC "Absolute verrijking van het Nederlandse filmlandschap" ★★★★ FilmTotaal</p>
<p>Te zien tot 23 november 2025. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/ik-zal-zien</guid>
      <pubDate>Fri, 10 Oct 2025 10:01:10 +0000</pubDate>
    </item>
    <item>
      <title><![CDATA[The Invisible Ones]]></title>
      <description><![CDATA[<p>The Invisible Ones is een (jeugd-)documentaire van Martijn Blekendaal waarin hij zich richt op de levens van mensen die zich als kind onzichtbaar hebben moeten maken om te overleven. Door middel van experimentele audiovisuele technieken gecombineerd met een anekdotische voice-over brengt Blekendaal de verschillende verhalen van vier (voormalig) 'onzichtbaren' tot leven. Bedoeld als een hart onder de riem voor kinderen die zich niet kunnen of mogen laten zien, The Invisible Ones is een film die zowel het kind naast je als het kind in jezelf weet te helen.</p>
<p><img src='https://storage.googleapis.com/picl-prod-cms-assets/still_192970_d045165bc3/still_192970_d045165bc3.jpg'/></p>
<p>The Invisible Ones is een film over mensen die als kind noodgedwongen het vermogen hebben ontwikkeld om ongezien en onopgemerkt door het leven te gaan. De filmmaker besluit voor hen een onzichtbare superheld te creëren, een figuur die hun kracht en veerkracht belichaamt. In de film wordt gebruikgemaakt van o.a. ruimtelijk geluid, motion capture techniek, live performance en handheld projectie. Zo ontstaat een audiovisuele vertelling die even speels als confronterend is. The Invisible Ones ging in première op het IDFA en geldt als een filmexperiment waarin verschillende stijlen en vormen samensmelten. De hoofdrol is weggelegd voor een onzichtbare held uit het lab, die in de loop van de film heen steeds meer vorm aanneemt. Met De man die achter de horizon keek won Martijn Blekendaal in 2018 al de Special Jury Award voor Beste Jeugddocumentaire op IDFA.</p>
<p>Te zien tot 4 januari 2026. Nu ook te zien in het filmtheater.</p>
<p>documentaire, familiefilm/Nederland, België/Nederlands</p>]]></description>
      <guid>https://picl.nl/films/the-invisible-ones</guid>
      <pubDate>Fri, 10 Oct 2025 10:01:10 +0000</pubDate>
    </item>
    <item>
      <title><![CDATA[Universal Language]]></title>
      <description><![CDATA[<p>Stel je voor: in plaats van Engels spreekt men in Winnipeg, Canada plots Farsi. Vanuit die premisse ontvouwt zich een surrealistische komedie die een onverwachte brug slaat tussen het hedendaagse Winnipeg en het Teheran van de jaren 90. Universal Language mengt de eigenzinnige wereld van Wes Anderson met de droomachtige Iraanse cinema. Het resultaat is een heerlijk absurd verhaal, tegelijk een liefdesverklaring aan de Iraanse cultuur én een speelse verkenning van de ongrijpbare leegte die het uitgestrekte Canada kenmerkt.</p>
<p><img src='https://storage.googleapis.com/picl-prod-cms-assets/still_191806_7623392bb5/still_191806_7623392bb5.jpg'/></p>
<p>De introverte ambtenaar Matthew verlaat Montreal voor een bezoek aan zijn zieke moeder in Winnipeg. Maar komt hij wel aan in de stad die zijn geboorteplaats is? Want eenmaal daar blijkt iedereen in de geïsoleerde Canadese metropool Farsi te spreken. Matthew zelf raakt verzeild in de zoektocht van twee kinderen naar een bril, ondertussen leidt gids Massoud een troep verbijsterde toeristen langs de monumenten en historische plekken van de stad ‘Winnipeg’. Universal Language is de tweede speelfilm van de Canadese regisseur Matthew Rankin (The Twentieth Century). Wat ‘echt’ is en ‘verzonnen’ is nauwelijks van elkaar te onderscheiden. Met de film probeert Rankin niet over te brengen hoe het is om tussen twee culturen in te zweven, maar laat hij juist zien dat culturen vaak meer op elkaar lijken dan we onszelf vertellen. Universal Language was de Canadese inzending voor de Oscars en is onderdeel van Previously Unreleased - een zomerprogramma van Eye Filmmuseum met een selectie festivalfilms die onterecht de Nederlandse bioscopen niet haalden. "Gortdroge, goeddeels statische regie" ★★★★ de Volkskrant "Mixt de filmstijl van Wes Anderson met de humanistische cinema van Abbas Kiarostami" ★★★★ VPRO Cinema "Ogenschijnlijk absurd, maar tot in de haarvaten oprecht" - de Filmkrant "Undeniably original" - Variety "Satirical and surrealist comedy" - The New York Times</p>
<p>Te zien tot 11 januari 2026. Nu ook te zien in het filmtheater.</p>
<p>Komedie, Drama/Canada/Frans, Perzisch</p>]]></description>
      <guid>https://picl.nl/films/universal-language</guid>
      <pubDate>Fri, 10 Oct 2025 10:01:11 +0000</pubDate>
    </item>
    <item>
      <title><![CDATA[Fotogenico]]></title>
      <description><![CDATA[<p>Na de dood van zijn dochter Agnès is Raoul in de rouw. Tijdens haar leven was hij grotendeels afwezig, en nu blijft hij achter met een schrijnend schuldgevoel — hij heeft haar nooit écht gekend. In een poging dat goed te maken, begint hij te zoeken naar sporen van haar leven. Enkele aanwijzingen leiden hem naar Marseille, waar haar bestaan heel anders blijkt te zijn dan gedacht. Zo ontvouwt Fotogenico zich als een tocht door de alternatieve technoscene van Marseille, met een clowneske gids als onverwachte metgezel.</p>
<p><img src='https://storage.googleapis.com/picl-prod-cms-assets/Fotogenico_Previously_Unreleased_st_9_jpg_sd_low_d648125eab/Fotogenico_Previously_Unreleased_st_9_jpg_sd_low_d648125eab.jpg'/></p>
<p>Raoul is een vijftiger die zijn jonge jaren nooit echt is ontgroeid. Een jaar na de dood van zijn vervreemde dochter, probeert hij haar beter te leren kennen. Hij reist af naar Marseille en gaat alle plekken langs waar ze hem over schreef. Agnès zou een taekwondoschool hebben bezocht, was te vinden bij een talencentrum en bij een advocatenfirma. Maar daar blijkt niets van waar te zijn. In plaats daarvan maakt de klunzige, nogal onhandige Raoul kennis met het werkelijke leven van zijn overleden dochter, dat zich afspeelde in de technoscene en drugswereld van Marseille. Fotogenico is een komedie met een dramatische subtekst. Regisseurs Marcia Romano en Benoit Sabatier tekenen zowel de kluchtige als ontroerende aspecten van Raouls rondgang door de jongerentegencultuur, begeleid door de opzwepende klanken van een postpunk-electro-soundtrack. De vaderfiguur, die een beetje op Sacha Baron Cohens creatie Borat lijkt, blijkt zowel ietwat tragisch als ontwapenend. Deze film is onderdeel van Previously Unreleased - een zomerprogramma van Eye Filmmuseum met een selectie festivalfilms die onterecht de Nederlandse bioscopen niet haalden. "Perfecte balans tussen een surrealistische komedie en een oprecht rouwdrama" ★★★★ de Volkskrant "Snijdt de quirky humor telkens precies op tijd door met wat cynisme of oprecht hartzeer" - de Filmkrant"Direct and eccentric comedy" - Cineuropa</p>
<p>Te zien tot 4 januari 2026. Nu ook te zien in het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/fotogenico</guid>
      <pubDate>Fri, 10 Oct 2025 10:01:11 +0000</pubDate>
    </item>
    <item>
      <title><![CDATA[Agarrame fuerte]]></title>
      <description><![CDATA[<p>Wanneer Adela de uitvaart van haar hartsvriendin Elena bezoekt, voelt ze zich nauwelijks verbonden met de anderen die afscheid nemen. Niets doet haar denken aan de vreugde die Elena verspreidde. Na de uitvaart brengt een bus haar naar een plek waar zij en Elena nog één keer samen kunnen zijn. Agarrame Fuerte is een hartverwarmend verhaal over tijdloze vriendschap, waarin rouw verandert in een viering van diepe verbondenheid.</p>
<p><img src='https://storage.googleapis.com/picl-prod-cms-assets/still_191751_e42e6766f7/still_191751_e42e6766f7.jpg'/></p>
<p>Als de emotioneel uitgeputte Adela na de uitvaart op zoek gaat naar haar auto, ziet ze een bus voor zich stoppen. Ze stapt in en belandt op een strand waar zij en Elena een weekend doorbrengen, samen met nog een derde vriendin. Hier lezen ze detectives op het strand, fietsen ze samen en dansen ze de hele nacht. We reizen langs allerlei herinneringen die Adela dierbaar zijn. Tegelijkertijd moet Elena zich opnieuw leren verhouden tot een wereld waarin haar hartsvriendin er niet meer is. Agarrame fuerte, Spaans voor 'houd mij stevig vast', is een magisch-realistische vertelling en een eerbetoon aan vriendschap, vooral de vriendschapsbanden tussen vrouwen. De film ging in première op het Tribeca Film Festival waar hij de Nora Ephron Award won. De film is onderdeel van Previously Unreleased - een zomerprogramma van Eye Filmmuseum met een selectie festivalfilms die onterecht de Nederlandse bioscopen niet haalden. "Broeierig, ambigu en onheilspellend drama" ★★★ VPRO Cinema "De film heeft wel wat gemeen met Petite maman (2021). In de 'kleinheid' en subtiliteit, de onnadrukkelijke manier waarop de film onder je huid kruipt" - de Filmkrant "[A film in which] friendship and fantasy intertwine" - Variety</p>
<p>Te zien tot 14 december 2025. Nu ook te zien in het filmtheater.</p>
<p>drama/Uruguay/Spaans</p>]]></description>
      <guid>https://picl.nl/films/agarrame-fuerte</guid>
      <pubDate>Fri, 10 Oct 2025 10:01:11 +0000</pubDate>
    </item>
    <item>
      <title><![CDATA[Swamp Dogg Gets His Pool Painted]]></title>
      <description><![CDATA[<p>Als de excentrieke, 82-jarige Swamp Dogg zijn kijk op het leven moet omschrijven, dan is het antwoord: "Just be cool, you know?" Dat is meteen een perfecte samenvatting van het creatieve leven van deze legendarische muzikant. De even kleurrijke als geestige docu Swamp Dogg Gets His Pool Painted is een ode aan de soul-, country- en hiphop-singer-songwriter.</p>
<p><img src='https://storage.googleapis.com/picl-prod-cms-assets/still_193321_438565ef51/still_193321_438565ef51.jpg'/></p>
<p>Swamp Dogg, alias van Jerry William Jr., maakte satirische soulplaten vol politieke boodschappen en radicale cover art. Later zette hij een platenmaatschappij op en was hij de producer van Dr. Dre's eerste muziek. Nu heeft hij diep in de San Fernando Valley, samen met medemuzikanten Moogstar en Guitar Shorty, van zijn huis een artistieke speeltuin gemaakt. De drie muzikanten navigeren de onstuimige golven van de muziekindustrie en hakken een inspirerend pad uit door tijd en ruimte. Maar, des te belangrijker is het gegeven dat het zwembad van het huis wel een likje verf kan gebruiken. Swamp Dogg Gets His Pool Painted is een titel die je letterlijk mag nemen, maar de muziekdocumentaire dompelt je vooral onder met goede levensverhalen waar we stiekem allemaal jaloers op zijn. Deze film is onderdeel van Previously Unreleased - een zomerprogramma van Eye Filmmuseum met een selectie festivalfilms die onterecht de Nederlandse bioscopen niet haalden. "Geestige, kleurrijke, fladderige documentaire" - de Filmkrant "The movie offers full-on immersion, or perhaps submersion, in the singer-songwriter’s musical world" - The New York Times "Free-spirited music doc that is as delightfully weird as its subject" - IndieWire</p>
<p>Te zien tot 7 december 2025. Nu ook te zien in het filmtheater.</p>
<p>muziek, documentaire, biografisch/VS/Engels</p>]]></description>
      <guid>https://picl.nl/films/swamp-dogg-gets-his-pool-painted</guid>
      <pubDate>Fri, 10 Oct 2025 10:01:11 +0000</pubDate>
    </item>
    <item>
      <title><![CDATA[Ghostlight]]></title>
      <description><![CDATA[<p>Het leven van de familie Mueller gaat gestaag door terwijl ze middenin de verwerking zitten van een ongekende tragedie. Vader Dan is een binnenvetter, dochter Sharon reageert zich af op de buitenwereld en moeder Sharon weet zich ook geen raad. In het emotionele Ghostlight worden Dan en Sharon Mueller gespeeld door Keith Kupferer en Tara Mallen Kupferer die, net als in de film, ook in het echte leven partners zijn.</p>
<p><img src='https://storage.googleapis.com/picl-prod-cms-assets/still_191828_31154e0372/still_191828_31154e0372.jpg'/></p>
<p>Van hun bijna onhandelbare tienerdochter, een lopende rechtszaak tegen de ex-vriendin van hun overleden zoon Brian en een verloren connectie met zijn vrouw Sharon; voor bouwvakker Dan is de maat vol. Daarbovenop is hij ook nog eens iemand die het liefst alles opkropt. Als problemen hem teveel worden, barst hij uit in geweldige woedeaanvallen. Totdat hij bij toeval verzeild raakt in een amateurtoneelgezelschap. Dan krijgt een uitnodiging om mee te doen aan de opvoering van de Shakespeare-klassieker Romeo en Julia. Zo bevindt hij zich ineens tussen allerlei outcasts en theatrale types. Onder leiding van de Britse ex-Broadway-actrice Rita (Dolly De Leon, de Filippijnse schoonmaakster in Triangle of Sadness) leert Dan langzaam omgaan met alles wat in hem zit opgekropt. Het toneel houdt hem een spiegel voor van zijn leven offstage. Ghostlight is onderdeel van Previously Unreleased - een zomerprogramma van Eye Filmmuseum met een selectie festivalfilms die onterecht de Nederlandse bioscopen niet haalden. "Werkt soepeltjes toe naar een ontroerende catharsis" ★★★★ Trouw "Sterk opgebouwde tragikomedie over de helende kracht van theater" ★★★★ VPRO Cinema "Een film die ondanks de centrale kunstgreep vaak verdomd echt aanvoelt" - de Filmkrant "An endearing story of a real family wrapped up in a lo-fi staging of Romeo and Juliet" ★★★★ The Guardian "Gentle, emotional drama" - The New York Times</p>
<p>Te zien tot 18 januari 2026. Nu ook te zien in het filmtheater.</p>
<p>drama/VS/Engels</p>]]></description>
      <guid>https://picl.nl/films/ghostlight</guid>
      <pubDate>Fri, 10 Oct 2025 10:01:12 +0000</pubDate>
    </item>
    <item>
      <title><![CDATA[Sex]]></title>
      <description><![CDATA[<p>Geïnspireerd door Krzysztof Kieslowski’s Trois Couleurs-trilogie werkte de Noorse regisseur Dag Johan Haugerud aan zijn eigen drieluik: Sex, Dreams en Love. Drie op zichzelf staande films, verbonden door dezelfde thematiek. In het eerste deel, Sex, schetst hij een portret van twee mannen wiens opvattingen over seksualiteit, gendernormen en rolpatronen op de proef worden gesteld.</p>
<p><img src='https://storage.googleapis.com/picl-prod-cms-assets/still_185988_4aaf01fb83/still_185988_4aaf01fb83.jpg'/></p>
<p>Het hoofd van een schoorsteenvegersbedrijf en zijn beste vriend, tevens werknemer, zitten allebei in een gelukkig heterohuwelijk maar delen op kantoor openhartig hun innerlijke worstelingen met elkaar. De een heeft seks gehad met een man, een klant, maar beschouwt dat noch als homoseksueel verlangen, noch als ontrouw. De ander droomt regelmatig dat hij een vrouw is en worstelt met de betekenis daarvan. Beide mannen worden gedwongen tot moeilijke, maar noodzakelijke gesprekken met hun naasten. In Sex vermijdt Haugerud expliciete seksscènes: hij richt zich vooral op de gesprekken erover. Het resultaat is een openhartig, taboedoorbrekend verhaal dat de normatieve beelden van mannelijkheid en de maatschappelijke normen in het moderne stedelijke Noorwegen uitdaagt. "Morrelt nauwgezet aan hokjes en etiketjes" ★★★★ de Volkskrant "Aangenaam speurend drama" ★★★★ Trouw "Het ideale gesprek over seks, namelijk open en zonder oordeel" ★★★ Cinemagazine "Zinderend filmische denkoefening" - de Filmkrant</p>
<p>Te zien tot 25 januari 2026. Net uit het filmtheater.</p>
<p>drama/Noorwegen/Noors</p>]]></description>
      <guid>https://picl.nl/films/sex</guid>
      <pubDate>Fri, 10 Oct 2025 10:01:12 +0000</pubDate>
    </item>
    <item>
      <title><![CDATA[Midsommar]]></title>
      <description><![CDATA[<p>Ter gelegenheid van Ari Aster’s nieuwe film Eddington brengt Picl zijn eerdere meesterwerk Midsommar terug. Deze horrorfilm speelt zich niet af in duisternis, maar baadt in fel zonlicht, geworteld in Zweedse folklore. Op geheel eigen wijze geeft Aster een originele invulling aan het horrorgenre en onderzoekt thema’s als verlies, rouw en groepsdruk op een manier die zowel hypnotiserend als verontrustend is.</p>
<p><img src='https://storage.googleapis.com/picl-prod-cms-assets/Midsommar_still1_9529c8cde1/Midsommar_still1_9529c8cde1.jpg'/></p>
<p>Dani heeft een traumatisch verlies meegemaakt wat ze maar nauwelijks kan verwerken. Ze besluit daarom samen met haar vriend Christian en hun vrienden mee te reizen naar Zweden voor een traditioneel midzomerfestival. De vakantie verandert in een nachtmerrie wanneer het festival zijn ware aard onthult: een gemeenschap doordrenkt met meedogenloze rituelen en een beklemmende, manipulatieve sfeer. Terwijl de dagen steeds langer worden, wordt Dani langzaam tot de rand van waanzin gedreven. Na het veelgeprezen Hereditary bevestigde Ari Aster met Midsommar zijn status als een van de meest eigenzinnige stemmen in de moderne horror. Hij combineert psychologische diepgang met intense visuele verbeelding en laat zien dat horror niet alleen om schrikmomenten draait, maar ook om de menselijke psyche, en de manier waarop we ons verhouden tot trauma. "Een fantastische Florence Pugh" ★★★★ VPRO Cinema "Een juweel" ★★★★ NRC "Combineert onheil met een sensuele overgave aan angst'" ★★★★★ The Guardian "Zit vol inventieve wendingen, onverwachtse conflicten en onheilspellende visuele details" - de Filmkrant "Zo intens, onderhuids en aangrijpend" ★★★★ InDeBioscoop</p>
<p>Te zien tot 28 december 2025. Net uit het filmtheater.</p>
<p>horror, drama, mysterie, thriller/VK, Zweden/Engels, Zweeds</p>]]></description>
      <guid>https://picl.nl/films/midsommar</guid>
      <pubDate>Fri, 10 Oct 2025 10:01:12 +0000</pubDate>
    </item>
    <item>
      <title><![CDATA[Solitude]]></title>
      <description><![CDATA[<p>Als Gunnar wordt gedwongen zijn boerderij op het IJslandse platteland te verlaten, verhuist hij naar Reykjavik. Hij voelt zich niet thuis in de stad, maar als hij zijn eveneens eenzame buurjongen Ari leert kennen, is dat het begin van een bijzondere en levensveranderende vriendschap. Het maakt van Solitude een ingetogen coming-of-age verhaal dat leeftijdsgrenzen overstijgt.</p>
<p><img src='https://storage.googleapis.com/picl-prod-cms-assets/still_194663_530c2d275f/still_194663_530c2d275f.jpg'/></p>
<p>Wanneer de oudere, in zichzelf gekeerde, boer Gunnar onverwachts te horen krijgt dat de staat zijn land onteigent, moet hij vertrekken naar de stad. Terwijl hij op het platteland 'ouderwetse' hulpvaardigheid gewend is, zorgt de houding van de stadse mensen er al gauw voor dat hij zich eenzaam voelt. Tot hij wordt geconfronteerd met zijn sproeterige overbuurjongen Ari, die koppig en ongevraagd de krant blijft bezorgen - zelfs nadat Gunnar de brievenbus afsluit. De 10-jarige Ari en Gunnar kunnen niet verder van elkaar verschillen, maar deels door hun gemeenschappelijke gevoel van eenzaamheid, raken ze langzamerhand bevriend. In Solitude zien we de gevolgen van urbanisering en migratie en laat regisseur Ninna Pálmadóttir het belang van menselijke connectie zien. De film ging in première op het Toronto International Film Festival waar dit speelfilmdebuut warm onthaald werd. "Een soort coming-of-agefilm over een eenzame ziel die eindelijk een beetje durft te leven" ★★★ de Volkskrant "Portret van een onbedorven ziel en een onbaatzuchtige vriendschap in een calculerende maatschappij waar altruïsme op wantrouwen stuit" - de Filmkrant"Ninna Pálmadóttir’s feature debut is a raw and profound triumph" - Collider "En intiem, gegrond verslag van een opbloeiende vriendschap" ★★★ FilmTotaal</p>
<p>Te zien tot 16 november 2025. Net uit het filmtheater.</p>
<p>drama/IJsland, Frankrijk/IJslands</p>]]></description>
      <guid>https://picl.nl/films/solitude</guid>
      <pubDate>Fri, 10 Oct 2025 10:01:12 +0000</pubDate>
    </item>
    <item>
      <title><![CDATA[Praten Met De Nachtwacht]]></title>
      <description><![CDATA[<p>Stel je voor dat je met alle figuren uit Rembrandts Nachtwacht kon praten. Welke verhalen verbergen zich achter deze wereldberoemde gezichten? Dit is het uitgangspunt van het eigenzinnige Praten met de Nachtwacht, waarin één van Nederlands bekendste interviewers, Coen Verbraak, in gesprek gaat met de hoofdpersonen op het imposante doek.</p>
<p><img src='https://storage.googleapis.com/picl-prod-cms-assets/still_190151_c63ea7ca38/still_190151_c63ea7ca38.jpg'/></p>
<p>De kapitein, de luitenant, de vaandeldrager, de tamboer, het gouden meisje: ze schuiven allemaal bij hem aan tafel. Ook Rembrandt zelf komt langs, en vertelt openhartig over zijn leven en de omstandigheden waarin zijn meesterwerk tot stand kwam. De gesprekken wekken niet alleen de personages tot leven, maar bieden ook een fascinerende inkijk in de geschiedenis en het verhaal achter dit iconische schilderij. Regisseur Theu Boermans, vooral bekend van zijn theaterwerk, kiest voor een toneelmatige aanpak: Praten met de Nachtwacht rust bijna volledig op (geïmproviseerde!) dialogen. In combinatie met Coen Verbraak, die met veel plezier zichzelf speelt, levert dit een authentieke scherpte en een vaak komische, spontane energie op. "Een film die je met nieuwe ogen naar een overbekend schilderij laat kijken" - Filmkrant"Gewaagd en origineel" ★★★★ AD"Knap acteer- en regisseurwerk" ★★★ de Volkskrant"Een bijzonder geestige en toch ook wel informatieve film" ★★★★ VPRO Cinema"Erg leuk om naar te kijken" ★★★1/2 Cinemagazine</p>
<p>Te zien tot 16 november 2025. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/praten-met-de-nachtwacht</guid>
      <pubDate>Fri, 10 Oct 2025 10:01:12 +0000</pubDate>
    </item>
    <item>
      <title><![CDATA[Le Comte de Monte-Cristo]]></title>
      <description><![CDATA[<p>Het meeslepende Franse kostuumdrama Le Comte de Monte-Cristo, gebaseerd op de beroemde roman van Alexandre Dumas, groeide uit tot een waar bioscoopsucces. De film ging in première op het filmfestival van Cannes, won twee Césars en trok in Frankrijk alleen al meer dan 9 miljoen bezoekers. Daarmee is het ook internationaal één van de best bezochte Franse films uit 2024.</p>
<p><img src='https://storage.googleapis.com/picl-prod-cms-assets/still_188594_eef3d76a33/still_188594_eef3d76a33.jpg'/></p>
<p>Op zijn trouwdag wordt de jonge zeeman Edmond Dantès gearresteerd voor een misdaad die hij niet heeft begaan. Het blijkt een samenzwering, en zonder eerlijk proces wordt hij opgesloten in het beruchte Château d’If. In de veertien jaar die volgen, groeit Edmonds verlangen naar rechtvaardigheid. Na een gedurfde ontsnapping ontdekt hij op het eiland Montecristo een legendarische schat. Met een nieuwe identiteit keert hij terug naar de samenleving als de raadselachtige graaf van Monte-Cristo. Wat volgt is een zorgvuldig opgebouwde wraak op de mannen die hem verraden hebben. "Zowel schitterend als spectaculair" ★★★★1/2 FilmTotaal "Tjokvol locatiepracht en onvervalst romantisch-heroïsche scènes" ★★★ de Volkskrant "Een bombastisch en schilderachtig epos" - de Filmkrant</p>
<p>Te zien tot 19 oktober 2025. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/le-comte-de-monte-cristo</guid>
      <pubDate>Fri, 10 Oct 2025 10:01:13 +0000</pubDate>
    </item>
    <item>
      <title><![CDATA[Tata]]></title>
      <description><![CDATA[<p>Hoe doorbreek je de vicieuze cirkel van toxische mannelijkheid? In de huidige patriarchale samenleving wordt deze strijd onophoudelijk en generatie na generatie gevoerd, ook binnen de familie van journalist Lina Vdovîi. Zij reist door Italië, Moldavië en Roemenië om het verhaal te vertellen van haar vader Pavel: mishandeld door zijn werkgever in Italië, maar zelf ook ooit de pleger van huiselijk geweld.</p>
<p><img src='https://storage.googleapis.com/picl-prod-cms-assets/still_194000_fcf118fc8d/still_194000_fcf118fc8d.jpg'/></p>
<p>Onderzoeksjournalist Lina Vdovîi is al jaren vervreemd van haar vader. Totdat ze op een dag foto’s van he krijgt toegestuurd. Pavel, die vanuit Moldavië als arbeidsmigrant naar Italië trok, wordt daar door zijn werkgever fysiek en psychisch mishandeld en uitgebuit. Samen met haar man, journalist Radu Ciorniciuc, duikt ze in het verhaal. Ze rusten Pavel uit met een verborgen camera, en onthullen niet alleen Pavels situatie, maar ook een generatieoverschrijdend patroon van huiselijk geweld binnen haar eigen familie. Lina Vdovîi is vastberadener dan ooit om de cirkel van geweld veroorzaakt door toxische mannelijkheid te doorbreken, zeker nu zij zelf zwanger is. Ze verwacht een kind met haar partner Radu Ciorniciuc, die zelf ook optreedt als co-regisseur. "Boeiende, gelaagde documentaire" ★★★★ Trouw "Film met een stevige impact" - de Filmkrant</p>
<p>Te zien tot 16 november 2025. Net uit het filmtheater.</p>
<p>documentaire/Roemenië, Duitsland, Nederland/Roemeens, Italiaans, Engels, Spaans</p>]]></description>
      <guid>https://picl.nl/films/tata</guid>
      <pubDate>Fri, 10 Oct 2025 10:01:13 +0000</pubDate>
    </item>
    <item>
      <title><![CDATA[Mr. K]]></title>
      <description><![CDATA[<p>Hij zou eigenlijk maar één nachtje blijven. Maar in het Victoriaanse hotel waar Mr. K verblijft, gebeuren wel hele vreemde dingen. Geen enkele gang lijkt naar de uitgang te leiden en waar komt dat gebonk uit de muren vandaan? Zonder een logisch plot laat deze heerlijk raadselachtige film je dwalen door de gangen van het hotel. Achter elke deur gaat een andere wereld schuil.</p>
<p><img src='https://storage.googleapis.com/picl-prod-cms-assets/Mr_K_st_3_jpg_sd_low_Kris_de_Witte_Lemming_Film_a_Private_View_94173e8ff9/Mr_K_st_3_jpg_sd_low_Kris_de_Witte_Lemming_Film_a_Private_View_94173e8ff9.jpg'/></p>
<p>Deze film is genomineerd voor de Gouden Kalf Beste Production Design. Mr. K is een rondreizende illusionist uit het schnabbelcircuit. Hij raakt verstrikt in een Kafkaëske nachtmerrie wanneer hij na een nacht in een hotel te hebben doorgebracht de uitgang niet kan vinden. Zijn verwoede ontsnappingspogingen sleuren hem alleen maar dieper de mysterieuze wereld van het hotel in, waar hij geconfronteerd wordt met vreemde bewoners en onverklaarbare gebeurtenissen. Mr. K is de tweede speelfilm van de Noors-Nederlandse filmmaker Tallulah Hazekamp Schwab. Het surrealistische, prachtig vormgegeven verhaal verwijst op speelse wijze naar Franz Kafka's verhalen over ongelukkige personages die zichzelf in steeds vreemdere en sinistere omstandigheden tegenkomen. Ook is de vergelijking met Roald Dahl-­verfilmingen en de hotelnachtmerries van Stanley Kubrick en David Lynch snel gemaakt. "Weird, ambitieus, existentieel drama" ★★★ VPRO Cinema "Een heerlijke bizarre wending" ★★★ Trouw "Zeker het kijken waard" ★★★ FilmTotaal "Voelt als het bladeren door een rijk geïllustreerd kinderboek" - de Filmkrant</p>
<p>Te zien tot 23 november 2025. Net uit het filmtheater.</p>
<p>drama/Nederland, Noorwegen, België/Engels</p>]]></description>
      <guid>https://picl.nl/films/mr-k</guid>
      <pubDate>Fri, 10 Oct 2025 10:01:13 +0000</pubDate>
    </item>
    <item>
      <title><![CDATA[De Propagandist]]></title>
      <description><![CDATA[<p>‘De Nederlandse Leni Riefenstahl’, zo stond Jan Teunissen (1898-1975) ook wel bekend. Als leider van de NSB Filmdienst in de Tweede Wereldoorlog werkte hij mee aan de promotie van het naziregime. Aan de hand van familiefilms, propagandafilms en audio-interviews wordt in De Propagandist zijn verhaal verteld. Een verhaal over een gekrenkt ego, opportunisme en manipulatie.</p>
<p><img src='https://storage.googleapis.com/picl-prod-cms-assets/De_Propagandist_st_1_jpg_sd_low_53876d42fe/De_Propagandist_st_1_jpg_sd_low_53876d42fe.jpg'/></p>
<p>Deze documentaire is genomineerd voor de Gouden Kalf Beste Lange Documentaire. Als telg uit een rijke en invloedrijke familie kreeg Jan Teunissen al vroeg de kans om zijn ambities als filmmaker na te jagen. Tijdens de Tweede Wereldoorlog groeide hij uit tot de machtigste man in de Nederlandse filmindustrie. Als hoofd van de filmafdeling van de NSB en SS kreeg hij de bijnamen ‘de filmtsaar’ en ‘de Nederlandse Leni Riefenstahl’. Na de oorlog werd Teunissen vervolgd en gestraft, maar hij bleef trots spreken over zijn sluwheid en zijn banden met de elite van het naziregime. De Propagandist ontvouwt langzaam het portret van een complexe man en zijn drijfveren. Tegelijkertijd stelt de film de grenzen tussen documentaire en propaganda ter discussie, en wordt de rol van propagandisten belicht – hoe zij beelden, verhalen, desinformatie en ideologie verspreiden. Een film over grenzeloze ambitie en de manipulatieve macht van cinema. “Welkome film in een tijd van desinformatie en nepnieuws” ★★★★ NRC “Geslaagd portret van een geflopte filmmaker” ★★★★ de Volkskrant “Dit is een belangrijke film” – de Filmkrant</p>
<p>Te zien tot 23 november 2025. Net uit het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/de-propagandist</guid>
      <pubDate>Fri, 10 Oct 2025 10:01:14 +0000</pubDate>
    </item>
    <item>
      <title><![CDATA[Hoe te Verdwijnen]]></title>
      <description><![CDATA[<p>Als er één woord is dat de overleden vader van filmmaker Marc Schmidt typeert, is het ‘onverzadigbaar’ – tot op het buitensporige af. Waarom was hij zo? Om de oorzaak van dit gedrag te doorgronden, gaat Schmidt op onderzoek uit naar diverse vormen van extreme onverzadigbaarheid, met de onthullende documentaire Hoe te verdwijnen als resultaat.</p>
<p><img src='https://storage.googleapis.com/picl-prod-cms-assets/Hoe_te_Verdwijnen_st_5_jpg_sd_low_fa22f0a84c/Hoe_te_Verdwijnen_st_5_jpg_sd_low_fa22f0a84c.jpeg'/></p>
<p>Hij ontmoet een jonge moeder die zich overgeeft aan ongeremde eetbuien, een seksverslaafde vrouw die wanhopig op zoek is naar een man die haar wonden kan helen, en een zeilster die in haar eentje de Atlantische Oceaan heeft doorkruist. Gaandeweg beseft hij dat al dit extreme gedrag, in al zijn vormen, een wanhopige poging is om een bodemloze leegte te dempen. Op uiterst persoonlijke wijze behandelt Schmidt in Hoe te verdwijnen een breed scala aan actuele thema’s, zoals eetstoornissen, verslaving, identiteit en intergenerationeel trauma. Naarmate de film vordert, komt hij tot het besef dat de leegte die zijn vader ooit ervoer, ook voor hem niet onbekend is. Eerder maakte Schmidt onder meer De regels van Matthijs(2012) (Gouden Kalf voor Beste Lange Documentaire) en Als de nacht maar niet valt (2023). “Aangrijpende verhalen” – de Filmkrant ★★★1/2 FilmTotaal</p>
<p>Te zien tot 23 november 2025. Net uit het filmtheater.</p>
<p>Documentaire/Nederland/Nederlands</p>]]></description>
      <guid>https://picl.nl/films/hoe-te-verdwijnen</guid>
      <pubDate>Fri, 10 Oct 2025 10:01:14 +0000</pubDate>
    </item>
    <item>
      <title><![CDATA[Front Row]]></title>
      <description><![CDATA[<p>Ver weg van huis, maar nog altijd verenigd door hun passie. Terwijl in hun thuisland Oekraïne de oorlog voortwoedt, vinden de jonge dansers van het United Ukrainian Ballet Company troost, kracht en hoop in hun dans. Front Row laat zien hoe kunst niet alleen transformeert, maar ook helpt om trauma te verwerken en veerkracht te behouden.</p>
<p><img src='https://storage.googleapis.com/picl-prod-cms-assets/FRONT_ROW_1_876497c6cf/FRONT_ROW_1_876497c6cf.jpeg'/></p>
<p>Deze documentaire is genomineerd voor de Gouden Kalf Beste Lange Documentaire. Terwijl de oorlog in Oekraïne voortwoekert, bereikt het nieuws continu de dansers. Elke dag is een strijd: hoe blijf je bewegen, hoe houd je de discipline vast, hoe ga je om met schuldgevoel en verlies? Deze jonge mensen houden zich staande met wat hen het dierbaarst is: hun kunst. Zelfs wanneer de toekomst nog nooit zo onzeker is geweest. Regisseur Miriam Guttmann schetst in Front Row een intiem portret van jonge mensen die veerkracht, gemeenschap en vrijheid vinden in dans, en laat zien hoe artistieke passie zelfs in de donkerste tijden hoop kan brengen. De documentaire is mede geproduceerd door Sarah Jessica Parker en tot stand gekomen in samenwerking met Nederland, de Verenigde Staten, Oekraïne en het Verenigd Koninkrijk.</p>
<p>Te zien tot 23 november 2025. Net uit het filmtheater.</p>
<p>documentaire/Nederland, VS, Oekraïne, VK/Oekraïens, Engels</p>]]></description>
      <guid>https://picl.nl/films/front-row</guid>
      <pubDate>Fri, 10 Oct 2025 10:01:14 +0000</pubDate>
    </item>
    <item>
      <title><![CDATA[Where Dragons Live]]></title>
      <description><![CDATA[<p>De familie Impey ondergaat een grote verandering: hun ouderlijk huis wordt verkocht. Terwijl Harriet en haar drie broers, samen met hun eigen kinderen, het huis langzaamaan leegruimen, komen herinneringen boven drijven. Doos voor doos komen ze de angsten uit hun kindertijd onder ogen. Where Dragons Live is een documentaire vol verbeeldingskracht van Suzanne Raes (Dicht bij Vermeer).</p>
<p><img src='https://storage.googleapis.com/picl-prod-cms-assets/still_183049_35e32d801d/still_183049_35e32d801d.jpg'/></p>
<p>Op het landhuis ‘Cumnor Place’ in Oxford beleefden Harriet en haar drie oudere broers een magische kindertijd, vol betoverde tuinen, sprookjes, nachtmerries en draken. Nu ze allemaal volwassen zijn en hun beide ouders zijn overleden, komen broers en zus samen om het familiehuis op te ruimen voor de verkoop. Tussen de uitpuilende zolders en de overvolle kamers proberen ze zich te verhouden tot hun overleden ouders: een vader die geobsedeerd was door draken en een moeder die veeleisend was. Bij het opruimen van alle memorabilia, antieke meubels, stapels documenten en familiebeelden, denken ze terug aan hun avontuurlijke jeugd, maar ook de onorthodoxe en soms traumatische opvoeding. Suzanne Raes filmde de familie Impey terwijl hun huis steeds leger werd, wat zorgde voor een magische soundscape vol windvlagen, piepen en kraken. Where Dragons Live is dit jaar te zien op IDFA. Eerder dit jaar verscheen van Raes nóg een documentaire over de draak: Geluif in ’t goeje.</p>
<p>Te zien tot 23 november 2025. Net uit het filmtheater.</p>
<p>documentaire/Nederland, Verenigd Koninkrijk/Engels</p>]]></description>
      <guid>https://picl.nl/films/where-dragons-live</guid>
      <pubDate>Fri, 10 Oct 2025 10:01:15 +0000</pubDate>
    </item>
    <item>
      <title><![CDATA[The Last Showgirl]]></title>
      <description><![CDATA[<p>Pamela Anderson werd in de jaren 90 wereldberoemd als de sexy C.J. Parker in de serie Baywatch, waarmee ze haar status als sekssymbool definitief vestigde. Maar Anderson bewijst in The Last Showgirl dat ze veel meer is dan dat. In deze film kruipt ze in de huid van Shelly, een 57-jarige showgirl in Las Vegas die opnieuw richting moet geven aan haar leven wanneer de revue waar ze al dertig jaar danst plots ophoudt te bestaan.</p>
<p><img src='https://storage.googleapis.com/picl-prod-cms-assets/still_187950_73a806072b/still_187950_73a806072b.jpg'/></p>
<p>"Borsten, glitters en plezier" – zo omschrijft Shelly de bruisende revue Le Razzle Dazzle, wat al dertig jaar haar thuisbasis is. Haar mededanseressen ziet ze als familie, de spotlights als haar thuis. Maar dan komt er schokkend nieuws: de show stopt. Wat nu? Is er op haar leeftijd nog plek voor haar op een ander podium? Of wacht haar hetzelfde lot als haar oude vriendin Annette, die tegenwoordig cocktails serveert in een casino? Shelley belandt op een dood pad, en dat terwijl ze het stroeve contact met haar dochter Hannah probeert te herstellen. The Last Showgirl is een ontroerend portret van een vrouw die weigert zich bij de zijlijn te laten zetten: een ode aan doorzettingsvermogen, passie en tweede kansen. De regie is in handen van Gia Coppola, kleindochter van filmlegende Francis Ford Coppola. "Anderson maakt een comeback in een rol die rijmt met haar eigen leven" ★★★★ NRC "Het casten van Anderson - hoe meta ook - pakt geweldig uit" ★★★1/2 FilmTotaal "Puur met haar persoonlijkheid roept Pamela Anderson een vervlogen showbizzwereld op" ★★★ de Volkskrant "Naast het uitstekende spel is de film ook kritisch op de hardvochtige manier waarop in deze sector met mensen wordt omgegaan" ★★★★ Cinemagazine</p>
<p>Te zien tot 2 november 2025. Net uit het filmtheater.</p>
<p>drama/VS/Engels</p>]]></description>
      <guid>https://picl.nl/films/the-last-showgirl</guid>
      <pubDate>Fri, 10 Oct 2025 10:01:15 +0000</pubDate>
    </item>
    <item>
      <title><![CDATA[Vingt Dieux]]></title>
      <description><![CDATA[<p>Het leven van de 18-jarige Totone maakt een volledige ommekeer als zijn vader overlijdt, en hij ineens zorg moet dragen voor zijn 7-jarige zusje. In zijn zoektocht naar houvast ontdekt hij een wedstrijd waarbij hij een grote geldprijs kan winnen. Het enige wat hij moet doen is de lekkerste Comté-kaas maken. Vingt Dieux is het debuut van Louise Courvoisier: een krachtige coming-of-age tegen het idyllische decor van het Franse platteland.</p>
<p><img src='https://storage.googleapis.com/picl-prod-cms-assets/still_185514_85d00c15f8/still_185514_85d00c15f8.jpg'/></p>
<p>De 18-jarige Totone leidt een onbezorgd leven zoals past bij zijn leeftijd: bier drinken en feesten. Alles verandert als zijn vader om het leven komt bij een auto-ongeluk, want plotseling is hij verantwoordelijk voor de opvoeding van zijn 7-jarige zusje Claire. Ineens moet hij aan de bak om geld te verdienen. Hij vindt een baan bij een kaasmakerij, waar hij stuit op een veelbelovende wedstrijd: wie de lekkerste Comté-kaas maakt, wint €30.000. Vol goede moed gaat hij aan de slag, maar het blijkt knap lastig om een goede Comté maken. Het tragikomische Vingt Dieux heeft alle ingrediënten voor een hartverwarmende coming-of-age-film: tegenslag, liefde, vriendschap en de rauwe charme van het plattelandsleven, met zijn mooie en minder mooie kanten. Winnaar van de Prix de la Jeunesse in Cannes. "Zit vol geestige en tedere momenten" ★★★★ Trouw "Met veel liefde en mooi naturalistisch verteld" ★★★ VPRO Cinema "Het concept is origineel, de personages hebben de gunfactor en het tempo is uitstekend." ★★★1/2 Cinemagazine "Staat bol van onverwachte details" - de Filmkrant</p>
<p>Te zien tot 2 november 2025. Net uit het filmtheater.</p>
<p>komedie, drama/Frankrijk/Frans</p>]]></description>
      <guid>https://picl.nl/films/vingt-dieux</guid>
      <pubDate>Fri, 10 Oct 2025 10:01:15 +0000</pubDate>
    </item>
    <item>
      <title><![CDATA[The Balconettes]]></title>
      <description><![CDATA[<p>Dat Noémie Merlant een van Frankrijks meest veelzijdige actrices is, heeft ze meermaals bewezen met glansrollen in onder meer Portrait de la jeune fille en feu en Emmanuelle. In haar tweede film, The Balconettes, toont ze ook haar talent als regisseur. In deze maatschappijkritische film, met Merlant in een van de hoofdrollen, schetst ze een feministisch portret van drie flatgenoten die zich vanaf hun balkons bemoeien met het leven van hun buren.</p>
<p><img src='https://storage.googleapis.com/picl-prod-cms-assets/still_194134_afd3c25726/still_194134_afd3c25726.jpg'/></p>
<p>Het is een snikhete zomer in Marseille, en vanaf hun balkons in hun gezamenlijke appartementencomplex fantaseren schrijfster Nicole, camgirl Ruby en actrice Élise over hun knappe overbuurman. Op een avond nodigt hij de dames uit voor een drankje in zijn appartement. Maar wat een gezellige avond had moeten worden, loopt gruwelijk uit de hand, met een immens bloedbad als gevolg. Het scenario van The Balconettes schreef Merlant samen met Céline Sciamma, de regisseur met wie ze eerder samenwerkte aan Portrait de la jeune fille en feu, bekend om haar genuanceerde female gaze. In deze onvoorspelbare, allesbehalve zachtzinnige film trekken ze samen ten strijde tegen het patriarchaat en het geweld dat daaruit voortvloeit. "Heel levendige film die vrolijk van het ene naar het andere genre springt" - Het Parool "Schuurt, vonkt en durft te ontploffen" ★★★★ Cinemagazine "Zeer geslaagde genremix van komedie, thriller, romantiek, fantasy en een vleugje horror" - De Filmrecensent "Doldwaze wraakkomedie" - de Filmkrant</p>
<p>Te zien tot 9 november 2025. Net uit het filmtheater.</p>
<p>komedie, horror/Frankrijk/Frans</p>]]></description>
      <guid>https://picl.nl/films/the-balconettes</guid>
      <pubDate>Fri, 10 Oct 2025 10:01:15 +0000</pubDate>
    </item>
    <item>
      <title><![CDATA[Motel Destino]]></title>
      <description><![CDATA[<p>Onder de brandende zon van het noordoosten van Brazilië ligt Motel Destino: een klein neonverlicht wegmotel dat dienst doet als toevluchtsoord voor mensen met heimelijke verlangens. In deze zinderende omgeving ontvouwt zich een sensuele driehoeksverhouding, gedreven door lust, jaloezie en wraak.</p>
<p><img src='https://storage.googleapis.com/picl-prod-cms-assets/still_191490_3db19b9b5f/still_191490_3db19b9b5f.jpg'/></p>
<p>Motel Destino wordt geleid door de ruwe Elias en zijn betoverende, maar ontevreden vrouw Dayana. Op een dag arriveert de 21-jarige Heraldo, die op de vlucht is na een mislukte moordaanslag. Dayana raakt gefascineerd door hem en biedt hem onderdak. Elias kijkt wantrouwend toe. Al snel ontstaat een broeierige driehoeksverhouding vol jaloezie, verlangen en wraak. Dayana en Heraldo smeden een gevaarlijk plan om aan hun lot, en aan Elias, te ontsnappen. In deze tropische film noir schept de Braziliaanse regisseur Karim Aïnouz een wereld vol broeierige sensualiteit en hete nachten, waarin verlangen en angst onlosmakelijk met elkaar verweven zijn. Het motel fungeert als broeinest waar de grens tussen vrijheid en ondergang flinterdun is. "Prikkelende dynamiek tussen drie uitstekend gekozen acteurs" ★★★ Trouw "De sfeer in dit klassieke overspel- en moordverhaal is permanent hitsig" ★★★ VPRO Cinema "Een zweterige erotische thriller" - de Filmkrant "Als je zin hebt in een avondje vunzig dan is ‘Motel Destino’ dé bestemming" ★★★ Cinemagazine</p>
<p>Te zien tot 2 november 2025. Net uit het filmtheater.</p>
<p>drama/Brazilië/Portugees</p>]]></description>
      <guid>https://picl.nl/films/motel-destino</guid>
      <pubDate>Fri, 10 Oct 2025 10:01:16 +0000</pubDate>
    </item>
    <item>
      <title><![CDATA[Cléo de 5 à 7]]></title>
      <description><![CDATA[<p>Agnès Varda (1928-2019) was een van de belangrijkste stemmen van de moderne cinema, bekend om haar eigenzinnige stijl en feministische blik. In Cléo de 5 à 7, een van de hoogtepunten in haar oeuvre, neemt ze ons mee naar Parijs, op de langste dag van het jaar. Terwijl de stad bruist, wacht zangeres Cléo gespannen op de uitslag van een medisch onderzoek. Ze is ervan overtuigd dat ze ernstig ziek is.</p>
<p><img src='https://storage.googleapis.com/picl-prod-cms-assets/still_196149_64f2104412/still_196149_64f2104412.jpg'/></p>
<p>Terwijl ze wacht op de allesbeslissende uitslag, dwaalt Cléo twee uur lang door de straten van Parijs. Onderweg ontmoet ze vrienden, bekenden en vreemden, die haar confronteren met haar angsten en verlangens. De ontmoetingen veranderen langzaam haar kijk op het leven, en wanneer ze Antoine ontmoet, een soldaat die zelf worstelt met onzekerheid en sterfelijkheid, krijgt haar perspectief een onverwachte wending. Met haar poëtische beeldtaal en subtiele karakterportret schetste Varda een intiem tijdsbeeld van Parijs en van een vrouw die balanceert tussen angst en verlangen. Cléo de 5 à 7 is een hoogtepunt van de Nouvelle Vague-filmstroming en een van Varda’s meest gewaardeerde films. Nu opnieuw te zien op Picl, samen met Les glaneurs et la glaneuse.</p>
<p>Te zien tot 25 januari 2026. Nu ook te zien in het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/cleo-de-5-a-7</guid>
      <pubDate>Fri, 10 Oct 2025 10:01:16 +0000</pubDate>
    </item>
    <item>
      <title><![CDATA[Les glaneurs et la glaneuse]]></title>
      <description><![CDATA[<p>Agnès Varda (1928-2019) was een van de belangrijkste stemmen van de moderne cinema, beroemd om haar eigenzinnige stijl en feministische blik. In Les glaneurs et la glaneuse reiste ze met haar handheldcamera door Frankrijk, op zoek naar mensen die voedsel verzamelen uit afval of achtergebleven gewassen. Ze gebruikte dit als metafoor voor haar eigen werkwijze: ‘cinécriture’ (schrijven met beelden): het vinden, verzamelen en hergebruiken van filmbeelden.</p>
<p><img src='https://storage.googleapis.com/picl-prod-cms-assets/still_197103_ef9a0acc30/still_197103_ef9a0acc30.jpg'/></p>
<p>Agnès ontmoette allerlei mensen die de oude traditie van 'het lezen van aren' beoefenen. Allemaal doen ze dat vanuit hun eigen motivatie. Sommigen uit pure noodzaak, anderen uit principe, als manier om verspilling tegen te gaan. Ze portretteert onder anderen een chef van een tweesterrenrestaurant, een wijngaard-eigenaar en een kunstenaar gespecialiseerd in chronofotografie. Het veelbekroonde Les glaneurs et la glaneuse is een inventieve combinatie van documentaire en persoonlijke observatie: typisch Varda. De in Brussel geboren cineast werd een boegbeeld van de Nouvelle Vague en liet een rijk en invloedrijk oeuvre na. Zoals Cléo de 5 á 7 die nu ook opnieuw te zien is op Picl.</p>
<p>Te zien tot 25 januari 2026. Nu ook te zien in het filmtheater.</p>
<p>documentaire/Frankrijk/Frans</p>]]></description>
      <guid>https://picl.nl/films/les-glaneurs-et-la-glaneuse</guid>
      <pubDate>Fri, 10 Oct 2025 10:01:16 +0000</pubDate>
    </item>
    <item>
      <title><![CDATA[Kind]]></title>
      <description><![CDATA[<p>Een huisje in een donker bos, een speelgoedmolentje dat vanzelf begint te draaien, onheilspellende toevalligheden: het zijn ingrediënten voor een klassieke horrorfilm. Maar in zijn indringende regiedebuut verweeft Jan Verdijk de bekende griezelelementen met een realistisch verhaal over verlies en de machteloosheid na een miskraam.</p>
<p><img src='https://storage.googleapis.com/picl-prod-cms-assets/still_194738_2a100cfbc9/still_194738_2a100cfbc9.jpg'/></p>
<p>De grote kinderwens van Jaimy (Noortje Herlaar) en Leon (Vincent van der Valk) valt in duigen wanneer ze tijdens hun eerste zwangerschap hun baby verliezen. De wanhoop groeit als blijkt dat Jaimy tekenen van een vervroegde overgang vertoont. Een volgende zwangerschap lijkt vrijwel uitgesloten. Ze besluiten hulp in te schakelen van de holistische verloskundige Nicole (Tamar van den Dop). Maar hoe betrouwbaar zijn haar alternatieve methoden werkelijk? En hoe ver zijn Jaimy en Leon bereid te gaan om hun kinderwens te vervullen? In 2021 won Jan Verdijk een Gouden Kalf voor zijn korte film Pantser, een sci-fi-horror met een dreigend einde-der-tijden-gevoel. Met Kind maakt hij zijn speelfilmdebuut: een gelaagde psychologische thriller die uitblinkt in sfeer en gedragen wordt door sterk, subtiel acteerwerk. "Met de benauwende sfeer zit het zeker goed" ★★★ de Volkskrant "Een van de grootste verrassingen van het jaar" ★★★★ FilmTotaal "Meeslepende en ingenieuze film" ★★★1/2 Cinemagazine "Op zijn sterkst wanneer de film balanceert tussen het alledaagse en het bovennatuurlijke" - de Filmkrant</p>
<p>Te zien tot 9 november 2025. Net uit het filmtheater.</p>
<p>psychologisch, thriller, drama/Nederland/Nederlands</p>]]></description>
      <guid>https://picl.nl/films/kind</guid>
      <pubDate>Fri, 10 Oct 2025 10:01:16 +0000</pubDate>
    </item>
    <item>
      <title><![CDATA[An Unfinished Film]]></title>
      <description><![CDATA[<p>Wuhan, begin 2020. Regisseur Xiaoran arriveert eindelijk in deze Chinese provincie om een film te voltooien waaraan hij al tien jaar werkt. Maar dan duiken er geruchten op over een mysterieus en dodelijk virus: corona. De crew moet in lockdown en de film blijft onvoltooid. Maar wat ontstaat is An Unfinished Film, een hybride docufictie over het maakproces van een film terwijl de wereld tot stilstand komt.</p>
<p><img src='https://storage.googleapis.com/picl-prod-cms-assets/still_185995_a2dcaa0858/still_185995_a2dcaa0858.jpg'/></p>
<p>Tien jaar geleden werd Xiaorans onvoltooide project, een poëtische film over gay liefde, als controversieel beschouwd. Inmiddels is de maatschappelijke houding veranderd, en wordt het tijd om het project af te ronden. Maar vlak voor de hervatting legt de coronauitbraak het openbare leven plat. Iedereen moet in lockdown: de crew raakt verspreid over hotelkamers, terwijl ook de film fragmenteert. An Unfinished Film toont personages in lockdown: opgesloten, verbonden via schermen, gevangen in de angst en eenzaamheid van de pandemie. Wat begint als een kritisch commentaar op de Chinese media, verandert in een beklemmende, bijna apocalyptische vertelling op het moment dat het virus zich razendsnel verspreidt. Regisseur Lou Ye laat op aangrijpende wijze zien hoe de dreiging van besmetting en de voortdurende angst langzaam doordringen in het bestaan van zijn personages. "Vertelt een groot verhaal op een bescheiden, intieme manier" ★★★★ Trouw "Haast therapeutische film voor iedereen die de covidperiode meemaakte" ★★★★ VPRO Cinema "Misschien wel de beste verbeelding van de pandemie-ervaring" - de Filmkrant</p>
<p>Te zien tot 2 november 2025. Net uit het filmtheater.</p>
<p>drama/China/Chinees</p>]]></description>
      <guid>https://picl.nl/films/an-unfinished-film</guid>
      <pubDate>Fri, 10 Oct 2025 10:01:17 +0000</pubDate>
    </item>
    <item>
      <title><![CDATA[Hoard]]></title>
      <description><![CDATA[<p>In haar gedurfde debuutfilm Hoard mixt regisseur Luna Carmoon moeiteloos verschillende genres: van Brits kitchen sink-drama tot coming-of-age en zelfs bodyhorror. Centraal staat Maria, die opgroeit met een moeder met een ontembare verzamelwoede. Hun band is innig en teder, maar als jongvolwassene wordt Maria geconfronteerd met de donkere lagen van haar jeugd, en de trauma’s die jarenlang onder de oppervlakte bleven.</p>
<p><img src='https://storage.googleapis.com/picl-prod-cms-assets/still_190805_0284e9458d/still_190805_0284e9458d.jpg'/></p>
<p>Londen, 1984. Cynthia woont met haar dochter Maria in een huis vol gevonden spullen. Overdag struint ze de straten af, ’s nachts werkt ze, vastbesloten om haar dochter een veilige haven te bieden. Maar op een nacht spat hun veilige bubbel abrupt uiteen. Tien jaar later lijkt Maria het verleden achter zich te hebben gelaten, tot de komst van de mysterieuze Michael (Joseph Quinn) een kettingreactie van emoties ontketent. Maria wordt geconfronteerd met oude wonden die nooit echt zijn geheeld. Hoard is na twee korte films de eerste lange speelfilm van Luna Carmoon (1997). De film werd direct geselecteerd voor het filmfestival van Venetië, waar Carmoons gedurfde regiestijl en de rauwe, onbevangen energie van de hoofdrolspelers volop werden geprezen. "Carmoon is een opwindend nieuw talent" ★★★★ NRC "Afdalen in een duister tienerbrein, met de geur van afval" ★★★★ Trouw "Indrukwekkend door zijn eigen grenzeloos­heid" ★★★ de Volkskrant "Het is knap hoe Carmoon haar speelfilmdebuut naar emotionele bevrediging weet te sturen" - de Filmkrant "A haunting study of loneliness and thwarted sexuality" ★★★★ The Guardian</p>
<p>Te zien tot 26 oktober 2025. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/hoard</guid>
      <pubDate>Fri, 10 Oct 2025 10:01:17 +0000</pubDate>
    </item>
    <item>
      <title><![CDATA[I'm Still Here]]></title>
      <description><![CDATA[<p>In de jaren zeventig kende Brazilië een militaire dictatuur, die honderden mensen spoorloos liet verdwijnen. Voormalig congreslid Rubens Paiva was er daar een van. Voor zijn vrouw en vijf kinderen kwam er aan hun idyllische gezinsleven abrupt een einde. Gebaseerd op de memoires van Marcelo Rubens Paiva, toont het prachtige I’m Still Here de gevolgen voor de achterblijvers. Winnaar van de Oscar voor beste niet-Engelstalige film en in deze tijd van desinformatie onmiskenbaar urgent.</p>
<p><img src='https://storage.googleapis.com/picl-prod-cms-assets/still_187166_cc861f7aa8/still_187166_cc861f7aa8.jpg'/></p>
<p>Aan de zonnige stranden van Rio de Janeiro maken we kennis met de hechte familie Paiva: vader Rubens, moeder Eunice en hun vijf kinderen. Onder de militaire repressie van de jaren zeventig proberen ze een normaal leven te leiden, maar de dreiging is altijd voelbaar. En op een dag wordt Rubens opgepakt en keert hij nooit meer terug. De levens van Eunice en hun kinderen veranderen na de verdwijning abrupt, en voorgoed. Eunice wordt gevangengenomen en onder druk gezet door het regime om haar vrienden en familie te verraden. Als ze 12 dagen later wordt vrijgelaten, zet ze alles op alles om zich af te zetten tegen het corrupte regime en te strijden voor de rechten van duizenden verdwenen, onschuldige burgers en hun families. I’m Still Here is gebaseerd op de memoires van Marcelo Rubens Paiva, waarin hij het waargebeurde verhaal van de verdwijning van zijn vader vertelt. Regisseur Walter Salles (Central Station, The Motorcycle Diaries, On the Road) keerde voor de film voor het eerst in 16 jaar weer terug naar zijn thuisland Brazilië. Bij de Oscars werd de film bekroond tot Beste Internationale Film, en actrice Fernanda Torres won voor haar rol de Golden Globe voor Beste Actrice. "Kijkt de verschrikkingen van de dictatuur recht in de ogen" ★★★★ de Volkskrant "Een noodzakelijke film" ★★★★ NRC "Een fenomenale Fernanda Torres" ★★★★ Cinemagazine "Onmiskenbaar urgent" - de Filmkrant</p>
<p>Te zien tot 7 december 2025. Net uit het filmtheater.</p>
<p>drama/Brazilië, Frankrijk/Portugees</p>]]></description>
      <guid>https://picl.nl/films/im-still-here</guid>
      <pubDate>Fri, 10 Oct 2025 10:01:18 +0000</pubDate>
    </item>
    <item>
      <title><![CDATA[Italian For Beginners]]></title>
      <description><![CDATA[<p>In de jaren ’90 wilden Deense regisseurs Thomas Vinterberg en Lars von Trier het filmmaken hervormen: ze vonden dat studio’s te veel invloed hadden op inhoud en stijl. Dit moest anders. Zo ontstond het Dogma 95 Manifest: tien strenge regels voor het maken van films. Hoewel de meeste Dogma 95-films serieus van aard waren, besloot regisseur Lone Scherfig de regels van Dogma 95 te omarmen met een lichtvoetige romcom: Italian for Beginners.</p>
<p><img src='https://storage.googleapis.com/picl-prod-cms-assets/Italian_For_Beginners_Dogma_95_st_1_jpg_sd_low_c49cf048a3/Italian_For_Beginners_Dogma_95_st_1_jpg_sd_low_c49cf048a3.jpg'/></p>
<p>In een buitenwijk van een Deens stadje volgt een groepje mensen een cursus Italiaans voor beginners. Onder de cursisten zijn bakkersmeisje Olympia, de nieuwe dominee Andreas, kapster Karen en restaurantmanager Hal-Fin. Allemaal staan ze alleenstaand in het leven, allemaal hopen ze ooit de ware tegen te komen. Wanneer Olympia onverwacht een grote erfenis krijgt, neemt ze de groep mee naar Venetië om het geleerde in de praktijk te brengen. Zal de liefde daar eindelijk toeslaan? Deense regisseur Lone Scherfig had al twee films en enkele tv-series gemaakt toen ze besloot zich te laten inspireren door de regels van Dogma 95. Bij publiek en pers viel Italian for Beginners in de smaak; niet alleen was de film een grote box office-hit, ook won het ruim twintig filmprijzen, waaronder de Juryprijs op de Berlinale van 2001. "Een heerlijke feelgood film met een aantal diepere lagen" ★★★★1/2 Cinemagazine</p>
<p>Te zien tot 23 november 2025. Net uit het filmtheater.</p>
<p>drama, komedie, romantiek/Denemarken/Deens, Italiaans</p>]]></description>
      <guid>https://picl.nl/films/italian-for-beginners-dogma-95</guid>
      <pubDate>Fri, 10 Oct 2025 10:01:18 +0000</pubDate>
    </item>
    <item>
      <title><![CDATA[Festen]]></title>
      <description><![CDATA[<p>In de jaren ’90 wilden Deense regisseurs Thomas Vinterberg en Lars von Trier het filmmaken hervormen: ze vonden dat studio’s te veel invloed hadden op inhoud en stijl. Dit moest anders. Zo ontstond het Dogma 95 Manifest: tien strenge regels voor het maken van films. Vinterbergs Festen is de eerste én meest succesvolle film die volgens de regels van het manifest werd gemaakt.</p>
<p><img src='https://storage.googleapis.com/picl-prod-cms-assets/still_193588_67dfce981e/still_193588_67dfce981e.jpg'/></p>
<p>Helge, een succesvolle en gerespecteerde zakenman, viert zijn 60e verjaardag in het familiehotel. Iedereen die hij liefheeft is van de partij: zijn vrouw Else, zijn kinderen Christian, Michael en Helene, diens partners, en een hele hoop vrienden. Dochter Linda ontbreekt. Zij maakte onlangs een einde aan haar leven. Tijdens het diner staat Christian op voor een speech, maar in plaats van lof spreekt hij een verpletterende aanklacht uit. Hij vertelt dat zijn vader zich vroeger seksueel heeft vergrepen aan Linda en hemzelf. De zaal blijft sprakeloos achter. Gefilmd met een handheld 35mm-camera, zonder special effects en zonder regisseursnaam in de credits, is Festen een puur product van het Dogma 95 Manifest. Met tientallen filmprijzen op zak legde regisseur Thomas Vinterberg met deze film de basis voor een indrukwekkende carrière, met succesfilms als Jagten en Druk. "Voortreffelijk geacteerde familiedrama" - NRC "Vinterberg heeft met zijn Dogma 95-regels bewezen dat een film met een redelijk uitgekauwd onderwerp opnieuw ontdekt kan worden, zonder dat het clichématige Hollywood-gegeven er ook maar aan te pas hoeft te komen." ★★★★★ Cinemagazine "De film staat nog steeds als een huis" ★★★★★ InDeBioscoop</p>
<p>Te zien tot 23 november 2025. Net uit het filmtheater.</p>
<p>drama/Denemarken/Deens</p>]]></description>
      <guid>https://picl.nl/films/festen-dogma-95</guid>
      <pubDate>Fri, 10 Oct 2025 10:01:18 +0000</pubDate>
    </item>
    <item>
      <title><![CDATA[The Seed of the Sacred Fig]]></title>
      <description><![CDATA[<p>De Iraanse filmmaker Mohammad Rasoulof kent de grillen van het Iraanse regime maar al te goed. Al in 2011 werd het hem verboden om nog films te maken, waarna hij een reisverbod opgelegd kreeg en een gevangenisstraf van een jaar. Toch bleef hij proberen om films te maken binnen de grenzen van zijn thuisland. Maar vlak voor de wereldpremière van zijn nieuwste film – The Seed of the Sacred Fig – ontvluchtte hij Iran om te ontsnappen aan een gevangenisstraf van 8 jaar. In deze zinderende thriller laat Rasoulof zien hoe het regime een gezin van binnenuit ontwricht.</p>
<p><img src='https://storage.googleapis.com/picl-prod-cms-assets/The_Seed_of_the_Sacred_Fig_st_2_jpg_sd_low_515acb7662/The_Seed_of_the_Sacred_Fig_st_2_jpg_sd_low_515acb7662.jpg'/></p>
<p>Iman maakt promotie en wordt onderzoeksrechter bij de revolutionaire rechtbank in Teheran. Zijn werk bestaat voornamelijk uit het zonder vragen te stellen afstempelen van doodsvonnissen. Deze nieuwe positie legt hem, zijn vrouw en hun twee dochters onder een vergrootglas. De druk ligt hoog en Iman kampt met wantrouwen en paranoia, terwijl de politieke protesten in het land escaleren. Als zijn pistool opeens verdwijnt, verdenkt hij zijn eigen gezin en stapt hij over op drastische maatregelen… The Seed of the Sacred Fig verbeeldt op indrukwekkende wijze de wanhoop en woede van een nieuwe protestgeneratie in Iran. De film werd genomineerd voor de Oscar voor beste niet-Engelstalige film. "IJzingwekkende paranoiathriller" ★★★★ NRC "Uitgebeende psychologische thriller" ★★★★ VPRO Cinema "Misschien wel Rasoulofs belangrijkste film" ★★★★ InDeBioscoop "Zinderende aanklacht tegen het patriarchaat" - de Filmkrant</p>
<p>Te zien tot 23 november 2025. Net uit het filmtheater.</p>
<p>drama/Iran/Farsi</p>]]></description>
      <guid>https://picl.nl/films/the-seed-of-the-sacred-fig-2024</guid>
      <pubDate>Fri, 10 Oct 2025 10:01:18 +0000</pubDate>
    </item>
    <item>
      <title><![CDATA[The Village Next to Paradise]]></title>
      <description><![CDATA[<p>The Village Next to Paradise was de eerste Somalische film ooit die werd vertoond op het filmfestival van Cannes. Het is het debuut van regisseur Mo Harawe, die een zeldzaam intiem beeld schetst van een Somalië dat we zelden buiten het journaal te zien krijgen. Een rustig, voortkabbelend verhaal over drie familieleden die op zoek zijn naar een leven waarin dromen uitkomen.</p>
<p><img src='https://storage.googleapis.com/picl-prod-cms-assets/still_190896_126840a3bf/still_190896_126840a3bf.jpg'/></p>
<p>In een afgelegen dorp aan de Somalische kust leven Mamargade en zijn zoon Cigaal een vredig bestaan tussen witte stranden, strakblauwe luchten en een traag levensritme. Maar onder de idyllische oppervlakte schuilt een constante dreiging: door de war on terror kan er op elk moment een dodelijke drone opduiken. Toch blijft de hoop levend. Het fantasierijke jongetje Cigaal heeft grote dromen en praat hier het liefst over met iedereen die op zijn pad komt. Zijn tante Araweelo, de gescheiden zus van Mamargade, koestert haar eigen droom: een eigen winkel. Maar daar heeft ze eerst een naaimachine voor nodig. In dit kalme en visueel verbluffende debuut bewandelen drie personages hun eigen pad in een wereld die balanceert tussen 'droom en drone'. Zonder sentiment, maar met een stille intensiteit, komt er in The Village Next to Paradise iets moois langzaam in zicht. Misschien geen paradijs, maar wel iets dat er veel op lijkt. "Indrukwekkend regiedebuut van Mo Harawe, die het drama klein en subtiel houd" ★★★★ VRPO Cinema "Toont een beeld van Somalië dat het nieuws niet kan vangen" ★★★ de Volkskrant "Bitterzoet en hoopvol" - de Filmkrant</p>
<p>Te zien tot 19 oktober 2025. Net uit het filmtheater.</p>
<p>drama/Somalië/Somalisch</p>]]></description>
      <guid>https://picl.nl/films/the-village-next-to-paradise</guid>
      <pubDate>Fri, 10 Oct 2025 10:01:19 +0000</pubDate>
    </item>
    <item>
      <title><![CDATA[The Return]]></title>
      <description><![CDATA[<p>Homeros’ epos Odyssee is een van de beroemdste verhalen uit de wereldliteratuur. Het oorspronkelijke verhaal zit vol mythische wezens en heroïsche veldslagen, maar in The Return kiest regisseur Uberto Pasolini voor een meer menselijke invalshoek: een aangrijpend portret van de verwoestende kracht van oorlog en het verstrijken van de tijd.</p>
<p><img src='https://storage.googleapis.com/picl-prod-cms-assets/The_Return_st_2_jpg_sd_low_65f6f3f84b/The_Return_st_2_jpg_sd_low_65f6f3f84b.jpg'/></p>
<p>Getekend door de oorlog in Troje keert Odysseus na twintig jaar terug naar Ithaka. Terwijl hij vocht aan het front, worstelde zijn vrouw Penelope met opdringerige machthebbers en een verdeeld volk. Hun hereniging lijkt een moment van vreugde te beloven, maar de werkelijkheid is complexer. Odysseus, verteerd door schuld, verdriet en schaamte over zijn verwonde lichaam, durft haar niet onder ogen te komen. Penelope, intussen verzwakt door politieke intriges, probeert wanhopig de macht over Ithaka te behouden. The Return is geen groots heldenverhaal, maar een indringend psychologisch portret van een gebroken man vol wrok, en een teder liefdesverhaal tussen twee door oorlog getekende zielen. In de hoofdrollen schitteren Ralph Fiennes en Juliette Binoche, die voor het eerst sinds The English Patient (1996) weer samen op het witte doek te zien zijn. "Een film die je gezien moet hebben, omdat het samenspel van Odysseus, Penelope en Antinous een plezier is om naar te kijken" ★★★ Cinemagazine "Een film die gelikte zwaard-en -sandalen-esthetiek vermijdt" ★★★★ NRC "Spannend en gewelddadig slot" ★★★ VPRO Cinema ★★★ de Volkskrant "Vrijwel elke keuze in The Return stuurt aan op realisme" - de Filmkrant</p>
<p>Te zien tot 26 oktober 2025. Net uit het filmtheater.</p>
<p>drama/Verenigd Koninkrijk, Italië, Frankrijk, Griekenland/Engels</p>]]></description>
      <guid>https://picl.nl/films/the-return</guid>
      <pubDate>Fri, 10 Oct 2025 10:01:19 +0000</pubDate>
    </item>
    <item>
      <title><![CDATA[Seven Samurai]]></title>
      <description><![CDATA[<p>Met Seven Samurai zette Akira Kurosawa in 1954 een nieuwe standaard voor de actiefilm. Zijn epische verhaal over een groep ronin die een dorp beschermt tegen bandieten groeide uit tot een mijlpaal in de filmgeschiedenis en inspireerde generaties filmmakers. Het filmconcept van een team dat wordt verzameld voor een gezamenlijke missie vond hier zijn oorsprong, en vormt nog altijd de blauwdruk voor films van The Magnificent Seven tot Avengers.</p>
<p><img src='https://storage.googleapis.com/picl-prod-cms-assets/still_191704_2f44209d9a/still_191704_2f44209d9a.jpg'/></p>
<p>Seven Samurai speelt zich af in het Japan van de 16e eeuw, waar een afgelegen boerendorp keer op keer wordt geplunderd door rondtrekkende bandieten. In hun wanhoop vragen de boeren hulp aan Kambei Shimada, een doorgewinterde maar meelevende samoerai. Hij slaagt erin zes andere ronin (meesters zonder meester) om zich heen te verzamelen. Terwijl ze samen het dorp voorbereiden op de aanval, groeit er een broze maar betekenisvolle band tussen de krijgers en de boeren. Seven Samurai is meer dan een actiefilm: het is een gelaagd portret van solidariteit, opoffering en verzet. Met een ongekende visuele flair, gelaagde personages en een vernieuwende vertelstructuur werd de film een blauwdruk voor de moderne cinema. Regisseurs als Quentin Tarantino, Steven Spielberg en George Lucas lieten zich erdoor inspireren, en ook vandaag blijft Kurosawa’s klassieker indruk maken. "Blijft indrukwekkend" ★★★★★ FilmTotaal "An epic primal myth that pulsates through cinema" ★★★★★ The Guardian</p>
<p>Te zien tot 23 november 2025. Nu ook te zien in het filmtheater.</p>
<p>actie, drama/Japan/Japans</p>]]></description>
      <guid>https://picl.nl/films/seven-samurai</guid>
      <pubDate>Fri, 10 Oct 2025 10:01:19 +0000</pubDate>
    </item>
    <item>
      <title><![CDATA[Vittoria]]></title>
      <description><![CDATA[<p>De Italiaanse Jasmine leidt een ogenschijnlijk gelukkig gezinsleven, met een liefdevolle man en drie zonen. Maar haar allesoverheersende wens om een meisje te adopteren zet de onderlinge verhoudingen op scherp. Dit indringende docudrama is gebaseerd op het leven van Marilena Amato, die zelf de hoofdrol vertolkt.</p>
<p><img src='https://storage.googleapis.com/picl-prod-cms-assets/Vittoria_st_1_jpg_sd_high_d871f8977c/Vittoria_st_1_jpg_sd_high_d871f8977c.jpg'/></p>
<p>Jasmine lijkt alles op orde te hebben: een liefdevolle echtgenoot, drie zonen, een goedlopende kapsalon net buiten Napels. Maar sinds de dood van haar vader wordt ze gekweld door terugkerende dromen over een meisje dat naar haar toe rent. De droom groeit uit tot een sterke wens: ze wil een dochter. Jasmine zet alles op alles om via internationale adoptie een meisje in haar gezin op te nemen. Maar haar ijzersterke wil zorgt voor flink wat spanningen binnen het gezin… Vittoria is een rauw, intiem portret van een vrouw die haar eigen grenzen opzoekt, en die van haar gezin. Het verhaal is gebaseerd op het leven van hoofdrolspeler Marilena Amato, wat het docudrama een zeldzame authenticiteit en emotionele urgentie geeft. "Knap docudrama" ★★★★ Trouw "De kracht zit hem in de oprechte eenvoud" ★★★1/2 Cinemagazine "Eigenlijk heel mooi dat iemand zo’n verhaal in deze tijd vertelt" - de Filmkrant</p>
<p>Te zien tot 19 oktober 2025. Net uit het filmtheater.</p>
<p>drama/Italië/Italiaans</p>]]></description>
      <guid>https://picl.nl/films/vittoria</guid>
      <pubDate>Fri, 10 Oct 2025 10:01:19 +0000</pubDate>
    </item>
    <item>
      <title><![CDATA[Nesjomme]]></title>
      <description><![CDATA[<p>Prijswinnend filmmaker Sandra Beerends (Ze noemen me Baboe) brengt de ‘nesjomme’ – de ziel – van Joods Amsterdam tot leven. Dat doet ze door talloze getuigenissen en rijk archiefmateriaal uit het interbellum te verbinden aan het fictieve personage Rusha, een jonge Joodse vrouw. Het maakt van Nesjomme een meeslepende en ontroerende ervaring.</p>
<p><img src='https://storage.googleapis.com/picl-prod-cms-assets/Nesjomme_st_3_jpg_sd_low_03870c1189/Nesjomme_st_3_jpg_sd_low_03870c1189.jpg'/></p>
<p>Deze documentaire won de Gouden Kalf voor Beste Lange Documentaire. We volgen Rusha in de periode tussen de twee wereldoorlogen. Haar verhaal wordt verteld door brieven aan haar naar Nederlands-Indië geëmigreerde broer Max, waarin ze haar leven in de Jodenbuurt beschrijft, haar familie en de veranderingen in de stad. Zo ontstaat een kleurrijk portret van de Joodse gemeenschap – van trotse diamantbewerkers, sjacherende handelaren en populaire cabaretiers tot sociale hervormers zoals wethouder De Miranda tot de ondernemers achter iconen als de Bijenkorf en Tuschinski. Nesjomme toont de rijke bijdrage van de Joodse gemeenschap aan Amsterdam. Het optimisme na de Eerste Wereldoorlog wordt op de proef gesteld door economische depressie, de opkomst van het fascisme en de Tweede Wereldoorlog. Tegen deze achtergrond groeit Rusha uit van een jong meisje tot een zelfstandige vrouw die haar eigen keuzes moet maken.</p>
<p>Te zien tot 23 november 2025. Net uit het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/nesjomme</guid>
      <pubDate>Fri, 10 Oct 2025 10:01:20 +0000</pubDate>
    </item>
    <item>
      <title><![CDATA[Flophouse America]]></title>
      <description><![CDATA[<p>De woningmarkt verkeert in crisis, ook in de Verenigde Staten. Voor wie daar geen fatsoenlijk dak boven het hoofd kan vinden, rest vaak één optie: wonen in vervallen hotels, beter bekend als flophouses. In haar eerste documentaire Flophouse America legt de Noorse fotograaf Monica Strømdahl deze vaak onzichtbare crisis bloot. Het resultaat is een indringend portret van mensen aan de rand van de samenleving.</p>
<p><img src='https://storage.googleapis.com/picl-prod-cms-assets/still_191241_5051bc57c6/still_191241_5051bc57c6.jpg'/></p>
<p>De 12-jarige Mikal groeit op in zo’n flophouse, als kind van twee ouders die allebei kampen met verslaving. Hoewel hij intelligent, welbespraakt en leergierig is, belemmert zijn onstabiele thuissituatie elke vorm van ontplooiing. Ambities of dromen heeft hij nauwelijks, zijn enige wens is dat zijn moeder stopt met drinken. Mikals verhaal is een van de velen die zich afspelen achter de deuren van de vervallen hotels. Door zijn ervaringen te delen, hoopt hij aandacht te vragen voor deze stille crisis én steun te bieden aan lotgenoten. Monica Strømdahl legt als fotograaf al jaren het leven vast van mensen voor wie wonen in een flophouse dagelijkse realiteit is. Vier jaar geleden ontmoette ze Mikal, en vanaf dat moment volgde ze hem en zijn ouders drie jaar lang in een krappe hotelkamer in de Verenigde Staten. "Een haast claustrofobisch drama" ★★★★ VPRO Cinema "Schrijnend, maar intieme documentaire" ★★★★ de Volkskrant "Toont de onzichtbare kant van Amerika" - Het Parool</p>
<p>Te zien tot 12 oktober 2025. .</p>
<p>documentaire/Noorwegen, Nederland/Engels</p>]]></description>
      <guid>https://picl.nl/films/flophouse-america</guid>
      <pubDate>Fri, 10 Oct 2025 10:01:20 +0000</pubDate>
    </item>
    <item>
      <title><![CDATA[De Idylle]]></title>
      <description><![CDATA[<p>Een zwartgallige oma, een uit de kast gekomen veertiger en een terminaal zieke operaster: in De Idylle leren we familieleden kennen die elk te maken krijgen met ingrijpende gebeurtenissen. Een bijtend en tragikomisch portret over de zoekende mens. Na zijn speelfilmdebuut Goodbye Stranger (2023) is dit de eerste zelfgeschreven film van regisseur Aaron Rookus, die zelf op zijn tweeëntwintigste kanker kreeg en daarvan genas.</p>
<p><img src='https://storage.googleapis.com/picl-prod-cms-assets/still_187106_8e31a788b1/still_187106_8e31a788b1.jpg'/></p>
<p>Deze film won de Gouden Kalf voor Beste Hair & Make-up Design. Dat we uiteindelijk dood gaan weten we allemaal, maar hoe iemand met het leven omgaat verschilt per persoon. De 42-jarige Victor (Eelco Smits) komt eindelijk uit de kast, maar realiseert zich vervolgens dat hij te oud is voor de datingmarkt. Zijn zus Annika (Hadewych Minis), die vervreemd is van de familie, krijgt een terminale diagnose en begint na te denken over het leven dat ze óók had kunnen hebben als ze andere keuzes had gemaakt. Oma Joke (Beppie Melissen) is het leven juist spuugzat is en zoekt wanhopig naar een einde. En als de 10-jarige Timo van een jong waarzeggertje hoort dat hij binnenkort zal overlijden, werkt hij zo snel mogelijk zijn bucketlist af. De Idylle raakt op een geestige, maar ook tragische manier aan thema's als eenzaamheid en verstoorde ouder-kindrelaties. Een absurdistische mozaïekvertelling over getroebleerde zielen. "Wrang-komische en soms ook surrealistische scènes" ★★★★ VPRO Cinema "Weet knap balans te houden tussen het geestige en tragische" ★★★ de Volkskrant "Er zitten af en toe fijne vleugjes magie in" ★★★ Trouw Een van de beste Nederlandse films in tijden ★★★★ FilmTotaal</p>
<p>Te zien tot 23 november 2025. Net uit het filmtheater.</p>
<p>drama/Nederland, België, Estland/Nederlands</p>]]></description>
      <guid>https://picl.nl/films/de-idylle</guid>
      <pubDate>Fri, 10 Oct 2025 10:01:20 +0000</pubDate>
    </item>
    <item>
      <title><![CDATA[All We Imagine As Light]]></title>
      <description><![CDATA[<p>De Indiase metropool Mumbai is een stad van contrasten, waar de spanningen tussen bevolkingsgroepen, religies en seksen voortdurend voelbaar zijn. Regisseur Payal Kapadia, geboren in Mumbai, gebruikt ‘haar’ stad als decor voor een verhaal over twee vrouwen die vol hoop en ambitie naar de miljoenenstad verhuisden. Het resultaat is een prachtig gelaagd drama, bekroond met de Grand Prix in Cannes.</p>
<p><img src='https://storage.googleapis.com/picl-prod-cms-assets/still_188686_c9109925d2/still_188686_c9109925d2.jpg'/></p>
<p>Prabha is verpleegkundige in een druk ziekenhuis in Mumbai. Haar leven is eentonig: ze werkt hard en ziet af en toe haar goede vriendin Parvaty. Wanneer haar vervreemde echtgenoot – die kort na hun huwelijk naar Duitsland vertrok en sindsdien weinig van zich laat horen – plotseling weer contact zoekt, wordt ze in verwarring gebracht. In hetzelfde ziekenhuis werkt Prabha’s kamergenote Anu, die een geheime relatie heeft met een moslimjongen. Als de twee vrouwen de drukte van de stad ontvluchten, vinden ze eindelijk ruimte om hun diepste verlangens te ontdekken. All We Imagine As Light was de eerste Indiase film in dertig jaar die geselecteerd werd voor de competitie van het Cannes Film Festival. De film maakte daar een enorme indruk en werd bekroond met de prestigieuze Grand Prix. "Kan poëzie maken van alledaagse gebeurtenissen" ★★★★ VPRO Cinema "Een warme omhelzing waaruit je niet meer wil loskomen" ★★★★★ De Morgen "Beeldschoon, liefdevol en teder" ★★★★ NRC "Door licht, kleur en geluid schetst Kapadia de melancholie van eenzaamheid in een stad met miljoenen mensen." - de Filmkrant</p>
<p>Te zien tot 28 december 2025. Net uit het filmtheater.</p>
<p>drama/India, Nederland/Malayalam, Hindi</p>]]></description>
      <guid>https://picl.nl/films/all-we-imagine-as-light</guid>
      <pubDate>Fri, 10 Oct 2025 10:01:21 +0000</pubDate>
    </item>
    <item>
      <title><![CDATA[La fille inconnue]]></title>
      <description><![CDATA[<p>Na het succes van</p>
<p><img src='https://storage.googleapis.com/picl-prod-cms-assets/82_la_fille_inconnue_51467015115_5b0b25d50b/82_la_fille_inconnue_51467015115_5b0b25d50b.jpg'/></p>
<p>Seraing, een industriestadje bij Luik. Op een avond wordt er aangebeld bij de inmiddels gesloten huisartsenpraktijk van de jonge arts Jenny. Ze is moe en besluit niet open te doen. De volgende dag wordt aan de oever van de Maas het lichaam gevonden van een jonge zwarte vrouw, vermoedelijk een Afrikaanse migrant. Niemand weet wie ze is. Wanneer Jenny ontdekt dat het slachtoffer degene was die de avond ervoor voor haar deur stond, overvalt een schuldgevoel haar. Gedreven door morele plicht en innerlijke onrust besluit ze te achterhalen wie het meisje was en waarom niemand haar zocht. Zoals altijd weten de Dardennes met verfijnde precisie complexe sociale verhoudingen bloot te leggen. Dit keer draait het om de onuitgesproken, maar steeds voelbare kloof tussen wit en zwart: subtiel, maar onmiskenbaar aanwezig. La fille inconnue werd geselecteerd voor de Gouden Palm op het Filmfestival van Cannes. Meer Dardenne films zien? Bekijk ons volledige Dardenne filmprogramma. "Intelligent, persoonlijk drama met politieke haakjes" ★★★★ VPRO Cinema ★★★★ NRC "Jenny [wordt door Adèle Haenel] met een verbluffende concentratie gespeeld" ★★★★ Trouw "Zo exact in elkaar gezet als een Zwitsers uurwerk" - de Filmkrant</p>
<p>Te zien tot 9 november 2025. Net uit het filmtheater.</p>
<p>drama/België/Frans</p>]]></description>
      <guid>https://picl.nl/films/la-fille-inconnue</guid>
      <pubDate>Fri, 10 Oct 2025 10:01:21 +0000</pubDate>
    </item>
    <item>
      <title><![CDATA[Deux jours, une nuit]]></title>
      <description><![CDATA[<p>De gelauwerde Belgische Dardenne-broers staan bekend om hun indringende portretten van mensen die zich met moeite staande houden in een onverbiddelijke wereld. Zo ook in hun nieuwste film Jeunes Mères, vanaf 14 augustus in de filmtheaters. In het kader van die release kijk je op Picl nu Deux jours, une nuit (2014). Hierin richten de broers hun blik op de impact van de economische crisis, die sinds 2008 het dagelijks leven van gewone mensen onder druk zet. Met Marion Cotillard in een Oscargenomineerde hoofdrol.</p>
<p><img src='https://storage.googleapis.com/picl-prod-cms-assets/1313_deux_jours_une_nuit_11398248095_b334621965/1313_deux_jours_une_nuit_11398248095_b334621965.jpg'/></p>
<p>Op een vrijdagavond krijgt jonge moeder Sandra te horen dat ze maandag wordt ontslagen. Althans, dat kan voorkomen worden als haar collega’s afzien van de bonus die zij hebben gekregen. Die bonussen bij elkaar, zo’n 1000 euro per stuk, zijn samen opgeteld precies haar jaarsalaris. Wat volgt is een wanhopige strijd waarin Sandra van voordeur tot voordeur de huizen van haar collega’s afgaat, smekend om haar baan, want anders komt ze niet rond. Deux jours, une nuit schetst de harde realiteit van de vechteconomie, met Marion Cotillard als een door wanhoop gedreven slachtoffer. Cotillard won in 2007 een Oscar voor Beste Actrice voor haar vertolking van Édith Piaf in La Vie en Rose. Deux jours, une nuit werd in 2014 geselecteerd voor de officiële competitie van het Filmfestival van Cannes. Meer Dardenne films zien? Bekijk ons volledige Dardenne filmprogramma. "Prachtfilm" ★★★★★ Trouw "Opnieuw een intelligent en aangrijpend sociaal drama" ★★★★ VPRO Cinema "Een ongelofelijk sterke film" - de Filmkrant</p>
<p>Te zien tot 9 november 2025. Net uit het filmtheater.</p>
<p>drama/België/Frans</p>]]></description>
      <guid>https://picl.nl/films/deux-jours-une-nuit-2014</guid>
      <pubDate>Fri, 10 Oct 2025 10:01:21 +0000</pubDate>
    </item>
    <item>
      <title><![CDATA[Le gamin au vélo]]></title>
      <description><![CDATA[<p>De Belgische gebroeders Dardenne leverden met Le gamin au vélo in 2011 opnieuw een meesterwerk af. Ditmaal kozen ze voor een sprookjesachtig verhaal over een jongetje die op zijn fiets op zoek is naar een vaderfiguur. Een mix van Oliver Twist, Vittorio De Sica’s Ladri di biciclette en uiteraard de kenmerkende sobere stijl van de Dardennes: rauw, ruw, neorealistisch, zonder poeha of psychologische duiding. Nu te zien op Picl i.h.k.v. de release van Jeunes Mères, de nieuwste Dardenne film.</p>
<p><img src='https://storage.googleapis.com/picl-prod-cms-assets/2558_le_gamin_au_velo_71305280858_dc95b0ac56/2558_le_gamin_au_velo_71305280858_dc95b0ac56.jpg'/></p>
<p>De elfjarige Cyril (een indrukwekkend debuut van Thomas Doret) wordt door zijn vader achtergelaten in een kindertehuis. Terwijl hij regelmatig ontsnapt om zijn vader en zijn geliefde fiets terug te vinden, ontmoet hij kapster Samantha (Cécile de France). Zij neemt hem onder haar hoede, brengt zijn fiets terug en nodigt hem uit om de weekenden bij haar door te brengen. Maar in zijn zoektocht naar liefde en erkenning raakt Cyril steeds verder in de problemen, terwijl Samantha’s zorg de sleutel blijkt om zijn woede te kalmeren. Le gamin au vélo ging in 2011 in première op het Filmfestival van Cannes, waar de film niet alleen de Grote Juryprijs won, maar ook uitgroeide tot publieksfavoriet. Meer Dardenne films zien? Bekijk ons volledige Dardenne filmprogramma. "Een vitale terugkeer naar de eenvoud" - de Filmkrant "Een meesterwerk" ★★★★★ FilmTotaal "Observerend, intens en tegelijk doortrokken van tederheid" ★★★1/2 Cinemagazine</p>
<p>Te zien tot 9 november 2025. Net uit het filmtheater.</p>
<p>drama/België/Frans</p>]]></description>
      <guid>https://picl.nl/films/le-gamin-au-velo</guid>
      <pubDate>Fri, 10 Oct 2025 10:01:21 +0000</pubDate>
    </item>
    <item>
      <title><![CDATA[Mond]]></title>
      <description><![CDATA[<p>Ex-martial-artsvechter Sarah vertrekt naar Jordanië om daar drie rijkeluiszussen weerbaarheidslessen te geven geven. Maar waarom eigenlijk? De zussen lijken hier helemaal geen zin in te hebben. Zij slijten liever hun dagen met het kijken van soaps, en het valt Sarah op dat de zusjes nooit buiten komen. Wat verbergt deze familie?</p>
<p><img src='https://storage.googleapis.com/picl-prod-cms-assets/still_188946_fde9d919b3/still_188946_fde9d919b3.jpg'/></p>
<p>Na een niet al te succesvolle carrière in de martial arts lijkt Sarah’s leven in de wachtstand te staan. Tot een buitenkans zich aandient: een steenrijke Jordaanse familie zoekt een sportcoach voor drie tienerzussen in Amman. Luxe verblijf, een chauffeur, een goed salaris: Sarah hoeft niet lang na te denken. Eenmaal in Amman blijkt dat de drie zussen geen enkele interesse hebben in haar trainingen. Liever houden ze zich bezig met make-up en soapseries. Naar buiten gaan ze nooit, wifi is er niet, en hun onderwijs gebeurt binnenshuis. Ook Sarah’s leven met privéchauffeur en vijfsterrenhotel begint beklemmend te voelen. Waarom zit iedereen hier eigenlijk opgesloten? Na Sonne (2022) keert Kurdwin Ayub terug met het tweede deel van haar Sonne - Mond - Sterne-trilogie. In Mond verweeft de Oostenrijks-Koerdische regisseur kritiek op patriarchale structuren met beklemmende thrillerelementen. Met steun van producent Ulrich Seidl schetst Ayub een beklemmend portret van vrouwen die gevangen zitten tussen luxe en onderdrukking. "Verrassend hoe een vrouwelijke profvechter zich staande moet houden in het patriarchale Jordanië" ★★★ de Volkskrant "Een onheilspellend verhaal" ★★★ Trouw "Stilistisch verzorgd en thematisch interessant" ★★★ Cinemagazine</p>
<p>Te zien tot 26 oktober 2025. Nu ook te zien in het filmtheater.</p>
<p>drama/Oostenrijk/Engels, Duits</p>]]></description>
      <guid>https://picl.nl/films/mond</guid>
      <pubDate>Fri, 10 Oct 2025 10:01:22 +0000</pubDate>
    </item>
    <item>
      <title><![CDATA[Black Dog]]></title>
      <description><![CDATA[<p>Aan de vooravond van de Olympische Spelen in Beijing willen de Chinese autoriteiten dat de straten er onberispelijk uitzien – en dus moeten ook de zwerfhonden verdwijnen. De zwijgzame Lang gaat werken voor de lokale hondenpatrouille. Tijdens zijn werk ontmoet hij een zwarte zwerfhond waarmee hij een onverwachte vriendschap sluit.</p>
<p><img src='https://storage.googleapis.com/picl-prod-cms-assets/still_189852_31af44b76d/still_189852_31af44b76d.jpg'/></p>
<p>Na zijn vrijlating uit de gevangenis in 2008 keert de getroebleerde Lang terug naar zijn afgelegen geboorteplaats aan de rand van de Gobiwoestijn. Zelfs hier, in deze verre uithoek van China, is de razendsnelle economische groei van China sterk voelbaar. Met de Olympische Spelen in aantocht willen de autoriteiten ook dit gebied toonbaar maken, dus moeten de zwerfhonden verdwijnen. Lang wordt aangesteld als hondenvanger en raakt gefascineerd door Xin, een zwarte zwerfhond die hem diep raakt. De twee sluiten een bijzondere vriendschap, en samen trekken ze door verlaten straten en eindeloze vlaktes. Deze visueel verbluffende mix van western en film noir verweeft drama en thriller tot een subtiele, maar indringende reflectie op de huidige Chinese samenleving. De film ging in première op het Filmfestival van Cannes, waar zowel regisseur Guan Hu als de hond Xin in de prijzen vielen. "Even bijtend als vermakelijk" ★★★★★ VPRO Cinema "Een gevoeliger honden-filmoptreden zul je dit jaar niet vinden" ★★★★ de Volkskrant "Surrealistisch mooie Chinese western" ★★★★ NRC "Alleen het openingsshot is al een bioscoopbezoek waard" - de Filmkrant "Chinese parel om te koesteren" ★★★★ FilmTotaal "Knappe visuele stijl" ★★★★ InDeBioscoop "Een prachtige film" ★★★★1/2 Cinemagazine</p>
<p>Te zien tot 12 oktober 2025. .</p>
<p>drama/China/Mandarijn</p>]]></description>
      <guid>https://picl.nl/films/black-dog</guid>
      <pubDate>Fri, 10 Oct 2025 10:01:22 +0000</pubDate>
    </item>
    <item>
      <title><![CDATA[Flat Girls]]></title>
      <description><![CDATA[<p>Na de ongekende publiekshit How To Make Millions Before Grandma Dies komen de producenten met een nieuwe film. In het bruisende Bangkok volgen we vriendinnen Jane en Ann die in dezelfde flat wonen. Wanneer Tong bij hen in de flat komt wonen, wordt hun band op de proef gesteld. Flat Girls is een universeel verhaal over ontluikende liefdes, queer zijn, vriendschap, dromen en ongelijkheid.</p>
<p><img src='https://storage.googleapis.com/picl-prod-cms-assets/Flat_Girls_st_2_jpg_sd_low_7202d90352/Flat_Girls_st_2_jpg_sd_low_7202d90352.jpg'/></p>
<p>Wie politieagent wordt in Thailand, krijgt automatisch een appartement aangeboden voor het hele gezin in de lokale ‘politieflats’. In dit blok groeien Jane en Ann samen op, gescheiden door verdiepingen, maar ook door hun status. Als dochter van een niet altijd integere sergeant groeit Jane op met alle gemakken, terwijl haar hartsvriendin Ann de verantwoordelijkheid draagt voor haar gezin nadat haar vader overleed. Wanneer de jonge politieagent Tong bij hen in de flat komt wonen, verandert de dynamiek tussen Jane en Ann. Ontluikende liefde, jaloezie, verwoeste toekomstdromen en hun verschil in sociale status brengen barsten in hun onafscheidelijke band. Flat Girls toont hoe geld en status doorsijpelen in alle lagen van de Thaise samenleving, maar laat ook de openheid zien van het land, waarin queer zijn steeds meer tot de norm behoort. Van de producenten van de Thaise filmhit How To Make Millions Before Grandma Dies. "De bitterzoete net-niet-romance is óók een kritiek op de Thaise klassenmaatschappij" ★★★ de Volkskrant "Delicaat" ★★★ NRC “Een ontroerend inkijkje in vriendschap, liefde en vervlogen dromen” - De Filmrecensent "Coming-of-age-verhaal dat een impressie geeft van universeel herkenbare onzekerheden op de weg naar volwassenheid" - de Filmkrant</p>
<p>Te zien tot 9 november 2025. Nu ook te zien in het filmtheater.</p>
<p>drama/Thailand/Thai</p>]]></description>
      <guid>https://picl.nl/films/flat-girls</guid>
      <pubDate>Fri, 10 Oct 2025 10:01:22 +0000</pubDate>
    </item>
    <item>
      <title><![CDATA[Lesvia]]></title>
      <description><![CDATA[<p>Het Griekse eiland Lesbos, waar het woord 'lesbisch' zijn oorsprong vond, is ook de plek waar 40 jaar geleden lesbiennes heen kwamen op zoek naar liefde, vrijheid en een hechte gemeenschap. De meeslepende documentaire Lesvia brengt de lesbische identiteit in beeld - van de eerste vrouwen die Lesbos als toevluchtsoord kozen tot de botsingen met traditionele dorpsgemeenschappen.</p>
<p><img src='https://storage.googleapis.com/picl-prod-cms-assets/LESVIA_copy_74d5351a40/LESVIA_copy_74d5351a40.png'/></p>
<p>Filmmaker Tzeli Hadjidimitriou – zelf lesbisch en afkomstig uit het dorp Eressos – vertelt met Lesvia het persoonlijke en politieke verhaal van Eressos waar sinds de jaren 70 lesbiennes naar toe trekken in de hoop op vrijheid en verbondenheid. Hoewel de komst van de nieuwe gemeenschap tot spanningen leed met de lokale bevolking, schetst Hadjidimitriou met archiefbeelden, dagboekfragmenten en getuigenissen hoe een conservatief vissersdorp veranderde in een internationaal symbool van vrijheid en trots. Van samenleven op het strand tot de oprichting van vrouwenhotels en lesbische cafés: Lesvia laat zien hoe activisme, liefde en gemeenschap bestaande normen uitdagen. Een portret van verzet en verandering, waarin een vergeten hoofdstuk van queer geschiedenis tot leven komt. Een film over thuiskomen, ruimte innemen en de blijvende impact van solidariteit. Nu exclusief online op Picl zien, als onderdeel van Queer Summer. Let op: deze film is enkel Engels ondertiteld. "It poses the right questions, including the issue of how an LGBT+ community needs to stand and face (and primarily tell) its history. And it does that admirably well." - Film Is A Fine Affair</p>
<p>Te zien tot 12 oktober 2025. .</p>
<p>documentaire/Griekenland/Grieks, Engels, Frans, Italiaans</p>]]></description>
      <guid>https://picl.nl/films/lesvia</guid>
      <pubDate>Fri, 10 Oct 2025 10:01:22 +0000</pubDate>
    </item>
    <item>
      <title><![CDATA[Hemelsleutel]]></title>
      <description><![CDATA[<p>Regisseur Digna Sinke maakt een documentaire over Lea, een fotografe die de energietransitie in het Amsterdamse havengebied moet vastleggen en de politieke belangen moet doorgronden. Wat begint als een zakelijke klus, roept een stroom aan persoonlijke herinneringen op. Langzaam vervagen de grenzen tussen Digna’s eigen verleden en Lea’s verhaal.</p>
<p><img src='https://storage.googleapis.com/picl-prod-cms-assets/still_193689_0882f5be1a/still_193689_0882f5be1a.jpg'/></p>
<p>Wat doe je met wat in je leven verkeerd liep? En hoe goed ken je eigenlijk de mensen die je liefhebt? In Hemelsleutel vervagen tijdens het maakproces van een film de lijnen tussen filmmaker en personage steeds meer. Maar terwijl de grens tussen Sinke en Lea vervaagt, verandert ook de film van een fictieverhaal in een indringende documentaire. Een persoonlijke reflectie op verlies, ouder worden en onze relaties met de mensen om ons heen. Digna Sinke heeft sinds het begin van de jaren ‘70 een indrukwekkende carrière opgebouwd, waarin ze talloze films regisseerde en produceerde. Hemelsleutel is haar nieuwste werk: een poëtische vertelling over vasthouden, loslaten en de wonderlijkheid van het leven. "Schuwt grote vragen niet" ★★★★ NRC "Een complex docudrama over een innerlijke zoektocht" ★★★ Trouw "Een hybride en gelaagde film" - de Filmkrant</p>
<p>Te zien tot 23 november 2025. Net uit het filmtheater.</p>
<p>docu-fictie/Nederland/Nederlands</p>]]></description>
      <guid>https://picl.nl/films/hemelsleutel</guid>
      <pubDate>Fri, 10 Oct 2025 10:01:23 +0000</pubDate>
    </item>
    <item>
      <title><![CDATA[Tardes de Soledad]]></title>
      <description><![CDATA[<p>Stierenvechten: is het heroïek, of pure horror? In deze meeslepende en controversiële documentaire van regisseur Albert Serra wordt de mythische wereld van het stierenvechten in al haar schoonheid én gruwel ontrafeld. Een traditie die al eeuwen meegaat, maar door tegenstanders wordt bestempeld als puur barbaars en systematisch geweld tegen dieren.</p>
<p><img src='https://storage.googleapis.com/picl-prod-cms-assets/Tardes_de_Soledad_st_3_jpg_sd_low_01458e5541/Tardes_de_Soledad_st_3_jpg_sd_low_01458e5541.jpg'/></p>
<p>Centraal in Tardes de Soledad staat Andrés Roca Rey, een Peruviaanse stierenvechter die in de arena wordt gevierd als een levende legende. Met dodelijke precisie en stijl heeft hij in zijn carrière een ontzagwekkend aantal oren en staarten afgesneden: het bloederige bewijs van de overwinning van de matador. Regisseur Serra volgt hem van dichtbij: van de stille, bijna heilige voorbereidingen tot het dodelijke gevecht in de ring. Het resultaat is hypnotiserend, bruut en visueel overdonderend. Maar wees gewaarschuwd: Tardes de Soledad laat niets aan de verbeelding over. Waar de één een dodelijke dans van moed en meesterschap ziet, ziet de ander niets minder dan het genadeloos afslachten van een weerloos dier. Serra dwingt je niet tot een oordeel, maar ontwijken is geen optie. "Ronduit intrigerend" ★★★★ Trouw "Bloedig, gruwelijk, beeldschoon portret" ★★★★ NRC "Subliem" - de Filmkrant</p>
<p>Te zien tot 26 oktober 2025. Net uit het filmtheater.</p>
<p>documentaire/Spanje/Spaans</p>]]></description>
      <guid>https://picl.nl/films/tardes-de-soledad</guid>
      <pubDate>Fri, 10 Oct 2025 10:01:23 +0000</pubDate>
    </item>
    <item>
      <title><![CDATA[My Sunshine]]></title>
      <description><![CDATA[<p>De Japanse regisseur Hiroshi Okuyama wist al vroeg dat hij ooit een film over kunstschaatsen wilde maken. Als jonge kunstschaatser bracht hij uren door op de ijsbaan, waar één gevoel hem altijd is bijgebleven: terwijl hij zijn solofiguren oefende, keek hij met lichte afgunst naar de jongens die samen ijshockey speelden – een veel socialere sport. Dat ongemak vormt de kern van de tedere coming-of-age film My Sunshine.</p>
<p><img src='https://storage.googleapis.com/picl-prod-cms-assets/still_189184_03e9d9ff41/still_189184_03e9d9ff41.jpg'/></p>
<p>Takuya, een verlegen jongen die stottert, zit op ijshockey maar vindt er weinig plezier in. Tijdens een training raakt hij gefascineerd door Sakura, een kunstschaatsster die op dat moment ook aan het trainen is. Geïnspireerd door haar sierlijke bewegingen begint hij ook te oefenen met kunstschaatsen en al gauw verruilt hij zijn ijshockeyschaatsen voor kunstschaatsen. Sakura’s coach, Arakawa, ziet potentie in hem en stelt voor dat hij en Sakura een schaatspaar vormen. Terwijl ze samen trainen, groeit niet alleen zijn vaardigheid, maar ook zijn gevoelens voor haar. Hoewel My Sunshine om sport draait, is het geen typische sportfilm over een jonge atleet die na zware tegenslagen uiteindelijk tot bloei komt. In plaats daarvan vertelt de film op ingetogen en harmonieuze wijze over prille, onzekere liefde en het verlangen naar acceptatie. "Vloeiende takes en baadt alles in zacht licht" ★★★★ NRC "Aandoenlijk naturel Japans coming-of-agedrama" ★★★★ FilmTotaal "Lief coming-of-agedrama" ★★★ de Volkskrant</p>
<p>Te zien tot 12 oktober 2025. .</p>
<p>drama/Japan/Japans</p>]]></description>
      <guid>https://picl.nl/films/my-sunshine</guid>
      <pubDate>Fri, 10 Oct 2025 10:01:23 +0000</pubDate>
    </item>
    <item>
      <title><![CDATA[Averroès & Rosa Parks]]></title>
      <description><![CDATA[<p>Na het warme Sur l’Adamant, bekroond met de Gouden Beer in Berlijn, keert documentairemaker Nicolas Philibert terug naar de Parijse psychiatrie. Averroès & Rosa Parks vormt het tweede deel van een drieluik waarin hij de menselijke kant van geestelijke gezondheidszorg onderzoekt. Wederom zonder commentaarstem of opsmuk, maar met veel aandacht en geduld, kijkt hij naar mensen die vaak over het hoofd worden gezien.</p>
<p><img src='https://storage.googleapis.com/picl-prod-cms-assets/still_195023_23b9bc713e/still_195023_23b9bc713e.jpg'/></p>
<p>De titel verwijst naar twee afdelingen van het Esquirol-ziekenhuis in Parijs. Hier volgen we zowel patiënten als zorgverleners, in een systeem dat onder druk staat. Nieuwe opnames, gesprekken op de gang, artsen die het uiterste geven met weinig middelen: Philibert toont het met zijn kenmerkende precisie. Veel gezichten kennen we al uit Sur l’Adamant, waardoor het voelt alsof we opnieuw binnentreden in een wereld die we al voorzichtig hebben leren kennen. De kracht van Averroès & Rosa Parks zit in het alledaagse. In de stiltes, de twijfel, de kwetsbaarheid van mensen én van het systeem waarin ze functioneren. Zoals altijd doet Philibert dit zonder oordeel, met veel tederheid en respect voor ieder individu. Averroès & Rosa Parks is het tweede deel van een drieluik, waartoe ook Sur l’Adamant en La machine à écrire behoren. Bekijk het volledige Philibert-programma. "Philibert verstaat de kunst om je als kijker aanwezig te voelen." ★★★ Trouw "Intrigerend" ★★★ de Volkskrant "Belangrijk dat Philibert deze vaak verrassend inspirerende mensen de aandacht schenkt die ze verdienen" ★★★★ Cinemagazine</p>
<p>Te zien tot 4 januari 2026. Nu ook te zien in het filmtheater.</p>
<p>documentaire/Frankrijk/Frans, Engels, Duits</p>]]></description>
      <guid>https://picl.nl/films/averroes-and-rosa-parks</guid>
      <pubDate>Fri, 10 Oct 2025 10:01:23 +0000</pubDate>
    </item>
    <item>
      <title><![CDATA[La machine à écrire]]></title>
      <description><![CDATA[<p>In de afsluitende film van zijn drieluik brengt documentairemaker Nicolas Philibert ons opnieuw naar de Adamant, een bijzondere psychiatrische zorginstelling op een boot in de Seine, waar (ex-)psychiatrische patiënten worden opgevangen. In La machine à écrire volgt hij voormalig psychiatrisch patiënt Patrice, die inmiddels zelfstandig woont, maar nog bijna dagelijks terugkeert naar de Adamant.</p>
<p><img src='https://storage.googleapis.com/picl-prod-cms-assets/still_195017_ab722c46de/still_195017_ab722c46de.jpg'/></p>
<p>Op de Adamant schrijft Patrice zijn gedichten, om die thuis op zijn geliefde typemachine over te typen. Wanneer die stuk gaat, voelt dat als een groot verlies. Adamant-arts Linda De Zitter, klinisch psycholoog en echtgenote van Philibert, regelt dat twee klussers de typemachine komen repareren. Dit soort praktische steun helpt Patrice en anderen hun zelfvertrouwen terug te vinden. Met veel empathie en zonder oordeel laat Philibert opnieuw zien hoe kwetsbaarheid en veerkracht hand in hand gaan binnen een zorgsysteem dat vaak tekortschiet. La machine à écrire is het derde deel van een drieluik, waartoe ook Sur l’Adamant en Averroès & Rosa Parks behoren. Samen vormen ze een ontroerend portret van patiënten en zorgverleners in de psychiatrie, waar menselijkheid en echt contact centraal staan. Bekijk het volledige Philibert-programma. "Mooi wordt de impact geïllustreerd van een kapotte schrijfmachine of een haperende cd-speler op het dagelijks leven van de patiënten. En hoe een helpende hand en vooral oprechte aandacht een wereld van verschil kunnen betekenen." ★★★ NRC</p>
<p>Te zien tot 4 januari 2026. Nu ook te zien in het filmtheater.</p>
<p>documentaire/Frankrijk/Frans</p>]]></description>
      <guid>https://picl.nl/films/la-machine-a-ecrire</guid>
      <pubDate>Fri, 10 Oct 2025 10:01:23 +0000</pubDate>
    </item>
    <item>
      <title><![CDATA[Sur l'Adamant]]></title>
      <description><![CDATA[<p>Een psychiatrische instelling, midden op de Seine: dat klinkt als fictie, maar is het niet. In deze intieme documentaire neemt meester-observator Nicolas Philibert de kijker mee aan boord van de Adamant, een drijvend dagcentrum in hartje Parijs, waar mensen met psychische kwetsbaarheden worden opgevangen. Met zijn kenmerkende aandacht en empathie laat Philibert zien wat er gebeurt wanneer je écht luistert. De film werd vorig jaar bekroond met de Gouden Beer en is nu opnieuw op Picl te zien als onderdeel van</p>
<p><img src='https://storage.googleapis.com/picl-prod-cms-assets/Sur_l_Adamant_st_1_jpg_sd_low_938f41e928/Sur_l_Adamant_st_1_jpg_sd_low_938f41e928.jpg'/></p>
<p>De Adamant is geen standaard zorginstelling. Patiënten worden hier niet gereduceerd tot diagnoses, maar worden benaderd als volwaardige mensen met verhalen, humor, angsten en verlangens. We zien ze tekenen, muziek maken, discussiëren over films of gewoon praten over hun dag. De camera van Philibert observeert zonder te oordelen, en nodigt de kijker uit hetzelfde te doen. Het gebeurt zelden dat een documentaire wordt bekroond met de Gouden Beer op het filmfestival van Berlijn, maar Sur l’Adamant wist die eer wél te behalen. Een ontroerde Philibert zei bij het in ontvangst nemen van de prijs dat hij had geprobeerd “het hardnekkige, vaak discriminerende beeld dat we hebben van ‘gekke’ mensen om te draaien.” Sur l’Adamant is het eerste deel van een drieluik, waartoe ook Averroès & Rosa Parks en La machine à écrire behoren. Bekijk het volledige Philibert-programma. "Zachtaardig portret" ★★★★ Trouw "Geïnteresseerd in individuen, op een aanstekelijk open en zachtaardige manier." ★★★★ de Volkskrant "Breekt je hart" ★★★★ Cinemagazine</p>
<p>Te zien tot 16 november 2025. Net uit het filmtheater.</p>
<p>documentaire/Frankrijk/Frans</p>]]></description>
      <guid>https://picl.nl/films/sur-l-adamant</guid>
      <pubDate>Fri, 10 Oct 2025 10:01:24 +0000</pubDate>
    </item>
    <item>
      <title><![CDATA[The Promise]]></title>
      <description><![CDATA[<p>In 1949 droeg Nederland de soevereiniteit van Indonesië over, maar hield West-Papoea om geopolitieke en economische belangen buiten die deal. Wat volgde was een brute, vergeten strijd – een pijnlijk hoofdstuk uit de koloniale geschiedenis die met indrukwekkend gerestaureerd 35mm-archiefmateriaal indringend tot leven wordt gebracht in de documentaire The Promise.</p>
<p><img src='https://storage.googleapis.com/picl-prod-cms-assets/still_190295_6160de4c40/still_190295_6160de4c40.jpg'/></p>
<p>Deze documentaire is genomineerd voor de Gouden Kalf Beste Lange Documentaire. Indonesië nam geen genoegen met deze ‘halve’ onafhankelijkheid. Ze eisten zeggenschap over het volledige grondgebied van voormalig Nederlands-Indië op. Onder internationale druk ging Nederland in 1962 overstag: het gebied werd onder de naam West-Papoea officieel Indonesisch. Er was echter één voorwaarde: er moest een bindende volksraadpleging worden georganiseerd. Die kwam er in 1969, de Act of Free Choice, maar dit was een schijnvertoning. Onder dwang stemden Papoea’s ‘vrijwillig’ voor integratie in Indonesië. Sindsdien leven zij onder structurele onderdrukking, uitbuiting en geweld. In deze documentaire vol gerestaureerd archiefmateriaal laat Daan Velduizen de Papoea’s zelf aan het woord. Hun getuigenissen onthullen een pijnlijke geschiedenis van gebroken beloften, achterkamertjespolitiek en neokoloniaal kapitaal. En dit terwijl de wereld toekeek, en tot op de dag van vandaag blijft zwijgen. "Zorgvuldig opgebouwde documentaire vertelt weggemoffeld verhaal op meeslepende wijze" - Het Parool</p>
<p>Te zien tot 23 november 2025. Net uit het filmtheater.</p>
<p>documentaire/Nederland/Nederlands, Indonesisch</p>]]></description>
      <guid>https://picl.nl/films/the-promise</guid>
      <pubDate>Fri, 10 Oct 2025 10:01:24 +0000</pubDate>
    </item>
    <item>
      <title><![CDATA[Son Hasat]]></title>
      <description><![CDATA[<p>In Son Hasat, de vijfde speelfilm van regisseur Cemil Ağacıkoğlu, laat hij duidelijk zijn achtergrond als fotograaf spreken. Met oog voor detail en verstilde composities schetst hij het leven in een afgelegen dorp in het Turkse Anatolië, omringd door rietvelden. Daar raakt het echtpaar Ali en Aysel verstrikt in een strijd: onder druk van machtige bazen worden ze gedwongen hun oogst af te staan. Ali kiest voor verzet, maar tegen welke prijs?</p>
<p><img src='https://storage.googleapis.com/picl-prod-cms-assets/Son_Hasat_st_6_jpg_sd_low_196fe7028e/Son_Hasat_st_6_jpg_sd_low_196fe7028e.jpg'/></p>
<p>Het leven als rietsnijder is niet gemakkelijk. Ali wordt namelijk afgeperst door de criminele Yahya en zijn bende, die een deel van zijn opbrengst opeisen. Maar Ali weigert zich daarbij neer te leggen. Zijn verzet maakt hem alleen maar armer, wat de spanningen binnen zijn huwelijk met Aysel vergroot. Terwijl hij poging na poging onderneemt om de bende te slim af te zijn, heeft Aysel de strijd opgegeven en zich bij Yahya aangesloten. Alles verandert al een van Yahya’s handlangers om het leven komt… Cemil Ağacıkoğlu's vijfde speelfilm is een visueel indrukwekkend gefotografeerd portret van mensen die strijden voor minimale sociale rechtvaardigheid, maar geconfronteerd worden met brute onderdrukkers. Het landschap speelt een cruciale rol in Son Hasat: de ruige natuur en oneindige rietvelden spelen bijna een even belangrijke rol als de personages zelf. "Het landschap werkt als spiegel voor de innerlijke wereld van de personages" ★★★★ Trouw "Sterk opgebouwde, sfeervolle thriller" ★★★ VPRO Cinema "Adembenemende beelden" ★★★ NRC "Absoluut topproduct uit de Turkse cinema" ★★★★ Cinemagazine "Beeldschoon gefilmde, desolate vallei" - de Filmkrant</p>
<p>Te zien tot 19 oktober 2025. Net uit het filmtheater.</p>
<p>drama/Turkije/Turks</p>]]></description>
      <guid>https://picl.nl/films/son-hasat</guid>
      <pubDate>Fri, 10 Oct 2025 10:01:24 +0000</pubDate>
    </item>
    <item>
      <title><![CDATA[Babygirl]]></title>
      <description><![CDATA[<p>Na haar debuutfilm Instinct besloot Halina Reijn haar regietalent internationaal te beproeven, met groot succes. Op het afgelopen filmfestival van Venetië ging Babygirl in première, waar het door de pers werd ontvangen als dé sensatie van het festival. Met Nicole Kidman en Harris Dickinson in de hoofdrollen levert Reijn een onthutsende erotische thriller die, vanuit de female gaze, de geheime en donkere seksuele verlangens van haar hoofdpersonage verkent.</p>
<p><img src='https://storage.googleapis.com/picl-prod-cms-assets/still_185637_18e6cc2633/still_185637_18e6cc2633.jpg'/></p>
<p>Romy (Nicole Kidman) leidt een ogenschijnlijk perfect leven. Ze heeft een hoge positie in een succesvol megabedrijf, is getrouwd met een liefhebbende man (Antonio Banderas) en heeft twee leuke dochters. Maar onder de oppervlakte knaagt een gevoel van ongenoegen. Dan verschijnt de jonge stagiair Samuel (Harris Dickinson) op het toneel. Zijn brutaliteit en zelfverzekerdheid wakkeren een verborgen verlangen in haar aan. Bij hem vindt ze de vrijheid om haar verborgen fantasieën van seksuele onderwerping te verkennen. Langzaam durft ze de regie uit handen te geven, met grote gevolgen voor haar perfect opgebouwde leven. Babygirl is de tweede Engelstalig film van Halina Reijn (na Bodies Bodies Bodies). Ze liet zich inspireren door erotische thrillers van de jaren 90, zoals Basic Instinct en Fatal Attraction, maar vond dat deze films vrouwelijke seksualiteit vooral vanuit een mannelijk perspectief benaderden. In Babygirl kiest ze voor de female gaze, met een focus op zelfliefde en het omarmen van alle aspecten van jezelf, inclusief de donkere kanten. “Weet de ‘sweet spot’ te raken waar de kijker zich lichtelijk geprovoceerd en geprikkeld voelt, maar bovenal vakkundig vermaakt wordt” ★★★★ NRC “Fris en verrassend” ★★★★ VPRO Cinema “Halina Reijns reputatie als filmregisseur kan niet meer stuk” ★★★★ Trouw “Speels, zelfbewust en ongrijpbaar” – de Filmkrant “Een film die ongetwijfeld nog jaren in onze geheugens gegrift blijft” ★★★★1/2 Cinemagazine “Halina Reijn laat Nicole Kidman grenzen verleggen” ★★★1/2 FilmTotaal</p>
<p>Te zien tot 28 december 2025. Net uit het filmtheater.</p>
<p>thriller/VS/Engels</p>]]></description>
      <guid>https://picl.nl/films/babygirl</guid>
      <pubDate>Fri, 10 Oct 2025 10:01:25 +0000</pubDate>
    </item>
    <item>
      <title><![CDATA[Vermiglio]]></title>
      <description><![CDATA[<p>Hoog in de Italiaanse Alpen ligt het dorpje Vermiglio. De Tweede Wereldoorlog speelt zich ergens ver weg af, maar werpt ook hier een schaduw over het leven. De komst van een buitenstaander zorgt voor nogal wat opschudding in de kleine gemeenschap. Vermiglio werd op het Filmfestival van Venetië bekroond met de Zilveren Leeuw, de grote juryprijs.</p>
<p><img src='https://storage.googleapis.com/picl-prod-cms-assets/still_185785_e74313b158/still_185785_e74313b158.jpg'/></p>
<p>Het is 1944. De komst van Pietro, een gedeserteerde Siciliaanse soldaat, verstoort de dynamiek van het anders zo rustige dorp, en vooral die binnen het gezin van de onderwijzer. Lucia, de oudste van het gezin, voelt zich zeer tot de vreemdeling aangetrokken. In vier seizoenen zien we hoe de dikke laag sneeuw smelt, de liefde opbloeit en de vrede zich over Italië verspreidt. Maar terwijl de rest van de wereld langzaam loskomt uit de tragedie, krijgt het gezin haar eigen tragedie te verduren. Regisseur Maura Delpero putte voor Vermiglio uit haar eigen familiegeschiedenis, en modelleerde de dorpsonderwijzer losjes naar haar grootvader. Vermiglio is, in haar woorden, een verhaal over ouders en kinderen, leven en dood, grote hoogten, muren van sneeuw en de geur van warme melk op een ijskoude ochtend. En altijd die berg die de bewoners elk elke dag aan herinnert hoe nietig ze zijn. “Verbluffend, ontzagwekkend fraai gefotografeerd drama” ★★★★ de Volkskrant “Een verpletterende momentopname van de Italiaanse geschiedenis” ★★★★ NRC “Betoverend mooi historisch drama” ★★★★ VPRO Cinema “Vangt de sfeer van het dorpsleven in heldere, contrastrijke beelden” – de Filmkrant “Vermiglio is exquisite” ★★★★★ The Guardian</p>
<p>Te zien tot 2 november 2025. Net uit het filmtheater.</p>
<p>drama/Italië/Italiaans</p>]]></description>
      <guid>https://picl.nl/films/vermiglio-2024</guid>
      <pubDate>Fri, 10 Oct 2025 10:01:25 +0000</pubDate>
    </item>
    <item>
      <title><![CDATA[Flow]]></title>
      <description><![CDATA[<p>Het is ongelofelijk knap: in de gehele film wordt geen woord gesproken, maar ontroeren doet Flow zonder twijfel. In deze animatiefilm van supertalent Gints Zilbalodis volgen we een jonge kat die, samen met haar lotgenoten, op zoek gaat naar droog land op een ondergelopen aarde. Een spannende en ademende odyssee, die de Oscar won voor Beste Animatiefilm.</p>
<p><img src='https://storage.googleapis.com/picl-prod-cms-assets/still_182263_b0c4bb2231/still_182263_b0c4bb2231.jpg'/></p>
<p>De mensen zijn verdwenen, maar dat lijkt de kat niet te deren. Het huis met het lekkere bed staat er nog en de rivier zit vol vis. Tot het water ineens begint te stijgen en ontzettend snel ook. Ternauwernood weet de kat zich te redden dankzij een passerend zeilbootje. Een capibara, een hond, een maki en een vogel sluiten zich aan. Samen vormen ze een onwaarschijnlijk gezelschap dat moet leren overleven in deze nieuwe wereld. Flow is pas de tweede film van de Letse filmmaker Gints Zilbalodis, maar nu al wordt hij de waardige opvolger van Hayao Miyazaki (Spirited Away, The Boy and the Heron) genoemd. In Flow creëert Zilbalodis een majestueuze wereld van verzonken ruïnes, vernietigende stormen en opdoemende bossen. De dieren en de magische reis die ze maken staan symbool voor iets groters, terwijl de dieren tegelijkertijd opvallend zichzelf blijven. Honderden katten- en andere dierenfilmpjes keken de animatoren om het gedrag en de communicatie tussen de dieren zo natuurgetrouw mogelijk weer te geven. “Aangrijpende animatiefilm” ★★★★★ Trouw “Magische ervaring” ★★★★ VPRO Cinema “Zilbalodis bewijst zijn enorme talent als beeldend verhalenverteller” ★★★★ FilmTotaal “Komisch op een echte, dierlijke manier” ★★★★ InDeBioscoop “Veel aan Flow is prachtig en overtuigend” ★★★ NRC “Prachtige beelden en veel details waarbij je vaak ogen tekort komt” – de Filmkrant</p>
<p>Te zien tot 28 december 2025. Net uit het filmtheater.</p>
<p>animatie, avontuur/Letland, Frankrijk, België/Geen dialoog</p>]]></description>
      <guid>https://picl.nl/films/flow</guid>
      <pubDate>Fri, 10 Oct 2025 10:01:25 +0000</pubDate>
    </item>
    <item>
      <title><![CDATA[No Other Land]]></title>
      <description><![CDATA[<p>In het zuiden van de Westelijke Jordaanoever ligt Masafer Yatta, een regio waar de bewoners elke dag strijden tegen de Israëlische overheersing. Hier leeft Basel Adra, een jonge Palestijnse activist die zich al sinds jongs af aan verzet tegen de bezetting. In een gemeenschap die lijdt onder constant geweld, zoekt Basel naar manieren om de identiteit van zijn volk te behouden, ondanks alle onmenselijke omstandigheden. No Other Land won de publieksprijs op de afgelopen editie van IDFA en is nu in de race voor de Oscar voor Beste Documentaire.</p>
<p><img src='https://storage.googleapis.com/picl-prod-cms-assets/still_186075_c106001138/still_186075_c106001138.jpg'/></p>
<p>Deze aangrijpende documentaire volgt Basels strijd onder de dagelijkse druk van de militaire bezetting, maar ook de bijzondere vriendschap die ontstaat tussen hem en Yuval Abraham, een Israëlische journalist die zijn strijd ondersteunt. Terwijl Basel geconfronteerd wordt met de dagelijkse realiteit van een militaire bezetting, geniet Yuval van de vrijheid die zijn land hem biedt. Het contrast tussen hun levens is enorm, maar hun vriendschap symboliseert de mogelijkheid van vrede en wederzijds begrip tussen Palestijnen en Israëliërs. No Other Land is gemaakt door een Palestijns-Israëlisch regiecollectief en fungeert als meer dan een verhaal van verzet; het is een daad van creatief protest en een krachtige oproep tot gerechtigheid. Het resultaat werd meermaals bekroond, onder meer met de Publieksprijs en prijs voor Beste Documentaire bij de afgelopen Berlinale én met de IDFA NPO Doc Audience Award 2024.</p>
<p>Te zien tot 2 november 2025. Net uit het filmtheater.</p>
<p>documentaire, oorlog/Palestina/Arabisch</p>]]></description>
      <guid>https://picl.nl/films/no-other-land</guid>
      <pubDate>Fri, 10 Oct 2025 10:01:26 +0000</pubDate>
    </item>
  </channel>
</rss>
