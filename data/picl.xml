<?xml version="1.0" encoding="utf-16"?>
<rss version="2.0">
  <channel>
    <title><![CDATA[Picl]]></title>
    <link>https://picl.nl</link>
    <description><![CDATA[Picl]]></description>
    <item>
      <title><![CDATA[Tatami]]></title>
      <description><![CDATA[<p>Politieke thriller die de spanningen tussen Iran en Israël blootlegt tijdens het WK Judo</p>
<p><img src='https://picl.nl/wp-content/uploads/2024/08/Tatami_st_4_jpg_sd-low.jpg'/></p>
<p>Het is geen nieuws dat Iran en Israël gezworen vijanden zijn (zeker nu) en dat is ook te merken in de sportwereld. Iraanse autoriteiten hebben herhaaldelijk van hun atleten geëist om zich terug te trekken van grote sportwedstrijden, om zo een potentiële nederlaag tegen een Israëliër te voorkomen. Het zijn deze incidenten die de basis vormen van de indringende, in stijlvol zwart-wit geschoten thriller Tatami. De Iraanse judoka Leila wordt samen met haar coach Maryam afgevaardigd naar het WK Judo in Tbilisi, Georgië. Ze is een grote kanshebber, maar de Iraanse overheid probeert hier een stokje voor te steken. Als ze de volgende wedstrijd zou winnen, dan moet ze uitkomen tegen een Isrealische tegenstander. Daarom dwingt de Iraanse overheid haar om een blessure te faken of opzettelijk te verliezen. Als ze weigert, kan dit ernstige consequenties hebben voor zowel haar eigen vrijheid als de veiligheid van haar familie. Deze zwart-wit thriller is ontstaan uit een bijzondere samenwerking tussen de Israëlische regisseur Guy Nattiv en de Iraanse actrice Zar Amir Ebrahimi, bekend van o.a. Holy Spider. Tatami (naar de naam van de mat waarop wordt gejudood) is haar regiedebuut, waarin ze ook de rol van judocoach Maryam vertolkt.</p>
<p>Te zien tot 6 januari 2025. Nu ook te zien in het filmtheater.</p>
<p>thriller/Georgië/Engels, Perzisch</p>]]></description>
      <guid>https://picl.nl/films/tatami/</guid>
      <pubDate>Thu, 19 Sep 2024 10:00:52 +00:00</pubDate>
    </item>
    <item>
      <title><![CDATA[The Gullspång Miracle]]></title>
      <description><![CDATA[<p>Wonderlijke, haast ongelooflijke docu over een complexe familiegeschiedenis</p>
<p><img src='https://picl.nl/wp-content/uploads/2024/08/The-Gullsp-ng-Miracle_st_1_jpg_sd-low.jpg'/></p>
<p>Voorafgaand aan The Gullspång Miracle wordt de korte animatiefilm Wander to Wonder vertoond. Twee Noorse zussen kopen een appartement in het Zweedse Gullspång en ontdekken tot hun verbazing dat de verkoper sprekend op hun overleden zus lijkt. Een wonder, vinden ze. Het blijkt het begin van een reeks bizarre gebeurtenissen die een familiegeschiedenis vol plottwisten onthult. The Gullspång Miracle is een verhaal zo ongelofelijk en spannend, dat alleen een Scandinavische schrijver ze zou kunnen verzinnen. Alleen nu is het echt. Niet alleen lijkt de verkoper Olaug sprekend op de overleden zus van Kari en May, maar ze deelt ook haar bijnaam, Lita. De zussen beschouwen dit als een wonder: dit had zo moeten zijn. Met open armen verwelkomen ze de eenzame Olaug in hun warme familie. Deze wonderlijke ontmoeting is slechts het startschot van een spectaculaire rollercoaster, waarin de toevalligheden en onthullingen elkaar in hoog tempo opvolgen. Naarmate de zussen dieper graven in de familiegeschiedenis, worden de ontdekkingen steeds vreemder, spannender en enger. Niets is wat het lijkt in deze vrolijke, weergaloos spannende documentaire van de Zweedse filmmaker Maria Frederiksson. The Gullspång Miracle verkent de complexiteit van familiebanden, identiteit en overtuigingen, met personages waar een speelfilmregisseur een moord voor zou doen. Meer docu’s zien? Bekijk onze selectie documentaires. Over Wander to Wonder
Deze donker-komische stop-motion animatiefilm van Nina Gantz volgt drie sterren uit een kindertelevisieserie uit de jaren tachtig. Na de dood van de bedenker van de show blijven ze alleen achter in de studio. Terwijl honger en verdriet aan hen knagen, blijven ze voor hun trouwe fans afleveringen maken, die steeds vreemder en surrealistischer worden. In slechts 14 minuten slaagt Nina Gantz erin om met veel humor, melancholie en ontroering diepe emoties op te roepen.</p>
<p>Te zien tot 13 januari 2025. Nu ook te zien in het filmtheater.</p>
<p>On Demand: streaming/ online/Zweden, Denemarken en Noorwegen/Engels, Noors, Zweeds</p>]]></description>
      <guid>https://picl.nl/films/the-gullspang-miracle/</guid>
      <pubDate>Thu, 19 Sep 2024 10:00:52 +00:00</pubDate>
    </item>
    <item>
      <title><![CDATA[Love Lies Bleeding]]></title>
      <description><![CDATA[<p>Verlangen, geweld en biceps in deze sexy (queer) thriller met Kristen Stewart</p>
<p><img src='https://picl.nl/wp-content/uploads/2024/05/Love-Lies-Bleeding_st_4_jpg_sd-low.jpg'/></p>
<p>Verlangen, obsessie, geweld, wraak én biceps in overvloed in deze sexy queer neo-noir. Kristen Stewart schittert als Lou, eigenaar van een sportschool in een afgelegen dorpje in New Mexico, die in een stormachtige relatie belandt met de imposante bodybuilder Jackie (Katy O’Brien). Onder invloed van de nodige anabolen bloeit er een gepassioneerde affaire op tussen de twee, maar Lou’s verleden werpt een donkere schaduw over hun prille liefde. In voorbereiding op de kampioenschappen bodybuilding in Las Vegas brengt Jackie een bezoek aan de sportschool van Lou, ergens in een gehucht in New Mexico. Lou, overweldigd door Jackie’s gestalte, is vastbesloten haar te helpen en haar compleet in te palmen. Dit lukt: de vonken vliegen er vanaf en de twee raken bijna bedwelmd door verliefdheid. Hun prille geluk wordt echter abrupt verstoord wanneer Lou’s zus bruut wordt mishandeld. Samen besluiten ze wraak te nemen, waarbij Lou’s duistere familieverleden naar boven komt en zelfs haar criminele vader (Ed Harris) hen op de hielen zit. Love Lies Bleeding, de tweede speelfilm van regisseur Rose Glass, ging in première op Sundance Festival en werd daar geprezen om de unieke mix van (body)horror, wraakfilm en romantiek. De thematiek van de film – twee wraaklustige vrouwen die vastbesloten zijn gerechtigheid te vinden – roept sterke associaties op met de iconische roadmovie Thelma & Louise (1991). Maar ditmaal met een sexy queer-sausje, een flinke dosis steroïden en Kristen Stewart (The Twilight Saga, Spencer) in de hoofdrol.</p>
<p>Te zien tot 16 december 2024. Net uit het filmtheater.</p>
<p>thriller/VS en Verenigd Koninkrijk/Engels</p>]]></description>
      <guid>https://picl.nl/films/love-lies-bleeding/</guid>
      <pubDate>Thu, 19 Sep 2024 10:00:53 +00:00</pubDate>
    </item>
    <item>
      <title><![CDATA[Sisterhood]]></title>
      <description><![CDATA[<p>Krachtige vriendschap tussen drie Franse tienermeisjes in een patriarchale samenleving</p>
<p><img src='https://picl.nl/wp-content/uploads/2024/08/Sisterhood_st_1_jpg_sd-low-e1726731981344.jpg'/></p>
<p>In de buitenwijken van de Franse metropolen worden in Sisterhood de straten nog altijd gedomineerd door (toxische) mannelijkheid. Drie hartsvriendinnen, alle drie 15 jaar oud, worden geconfronteerd met deze realiteit wanneer een van hen slachtoffer wordt van seksueel overschrijdend gedrag. Dit voorval doet hen beseffen dat hun hechte band – hun zusterschap – van cruciaal belang is om zich een weg te banen door deze wereld. In de grijze HLM-torens (HLM is de Franse afkorting voor het huisvestingsproject voor lagere inkomens) aan de rand van een Franse metropool groeien de hartsvriendinnen Amina, Djeneba en Zineb op. Al een tijdje wordt Zineb seksueel bejegend door Zak, een vriend van haar drugsdealende broer. Hoewel Zineb het probeert weg te wuiven en Djeneba het niet al te serieus neemt, ziet Amina de dreiging wel degelijk. Ze wil dat het stopt. Tijdens een feestje grijpt Amina haar kans: ze filmt hoe Zak Zineb weer lastigvalt en plaatst de video op Instagram, onder de accountnaam HLM Pussy. Met ingrijpende gevolgen… In haar debuutfilm Sisterhood geeft Nora el Hourch een geslaagd inkijkje in de wereld van hedendaagse tienermeisjes in Frankrijk, die door hun sterke band gezamenlijk bloeien en sterker worden in een patriarchale samenleving. Een verhaal over seksueel geweld, de kloof tussen armoede en rijkdom, en hoe deze contrasten je kijk op de wereld vormen.</p>
<p>Te zien tot 20 januari 2025. Nu ook te zien in het filmtheater.</p>
<p>drama, komedie/Frankrijk en Marokko/Arabisch, Frans</p>]]></description>
      <guid>https://picl.nl/films/sisterhood/</guid>
      <pubDate>Thu, 19 Sep 2024 10:00:53 +00:00</pubDate>
    </item>
    <item>
      <title><![CDATA[Levante]]></title>
      <description><![CDATA[<p>Sterk Braziliaans abortusdrama dat de focus legt op solidariteit en onvoorwaardelijke vriendschap</p>
<p><img src='https://picl.nl/wp-content/uploads/2024/08/Levante_st_1_jpg_sd-low_September-Film.jpg'/></p>
<p>In het conservatieve Brazilië is abortus nog altijd illegaal. Je krijgt er zelfs een gevangenisstraf voor. Wanneer de 17-jarige volleybalster Sofia ongewenst zwanger blijkt te zijn, moet ze dan ook op zoek naar mogelijkheden voor een illegale abortus. Dat doet ze niet alleen, maar met de steun van haar hechte volleybalteam. Het krachtige Levante is niet de eerste film die abortus aankaart, maar doet dat wel op een manier die we nog niet eerder zagen. De zeventienjarige Sofia is de ster van het volleybalteam op haar middelbare school. Met het kampioenschap binnen handbereik krijgt Sofia de kans om met een beurs een seizoen in Chili te gaan spelen. Maar vlak voor een allesbepalende wedstrijd ontdekt ze dat ze zwanger is. Tijdens haar zoektocht naar de mogelijkheid voor een illegale abortus, wordt ze het doelwit van rechtse activisten die vrouwen en meisjes ervan weerhouden een abortus te ondergaan. Sofia bezwijkt niet onder de druk en haalt samen met teamgenoten kracht en steun uit hun onvoorwaardelijke vriendschap. Levante is het speelfilmdebuut van de in Cuba opgeleide Braziliaanse regisseur Lillah Halla en werd in Cannes met de Fipresci-prijs van de internationale filmkritiek onderscheiden. De sluit aan in het rijtje van recente abortusfilms als Never Rarely Sometimes Always (2020) en L’événement (2021), maar verlegt de focus naar het belang van solidariteit en de kracht van vriendschap.</p>
<p>Te zien tot 20 januari 2025. Net uit het filmtheater.</p>
<p>drama/Brazilië/Spaans, Portugees</p>]]></description>
      <guid>https://picl.nl/films/levante/</guid>
      <pubDate>Thu, 19 Sep 2024 10:00:53 +00:00</pubDate>
    </item>
    <item>
      <title><![CDATA[A New Kind of Wilderness]]></title>
      <description><![CDATA[<p>In de Noorse bossen moet een gezin hun vrije bestaan noodgedwongen achterlaten</p>
<p><img src='https://picl.nl/wp-content/uploads/2024/08/A-New-Kind-of-Wilderness_st_1_jpg_sd-low.jpg'/></p>
<p>Op een kleine boerderij in Noorwegen streeft de familie Payne naar een vrij bestaan. Maar na een tragische gebeurtenis worden zij gedwongen om hun idyllische boerderij in te wisselen voor de verwachtingen van de moderne maatschappij. A New Kind of Wilderness is een intiem en warm portret over liefde, het leven en opgroeien. Op het Sundance Film Festival uitgeroepen tot Beste Documentaire. In de bossen van Noorwegen leven de Paynes wild, vrij en zelfvoorzienend op hun afgezonderde, idyllische boerderij. Maria en Nik geven hun vier kinderen thuisonderwijs en streven ernaar om met een hecht gezin in harmonie met de natuur te leven. Hun enige inkomsten worden gegenereerd door de blog die Maria bijhoudt over hun ‘familieproject’. Een tragische gebeurtenis maakt echter een abrupt einde aan hun wereld en forceert het gezin op een nieuw pad richting de moderne maatschappij. A New Kind of Wilderness, over zowel de overwinningen als de worstelingen van de familie Payne, nodigt uit te reflecteren op onze eigen levenskeuzen, onze verantwoordelijkheid tegenover de Aarde en onze kinderen en hoe we omgaan met het leven na een groot verlies.</p>
<p>Te zien tot 13 januari 2025. Nu ook te zien in het filmtheater.</p>
<p>documentaire/Noorwegen/Noors, Engels</p>]]></description>
      <guid>https://picl.nl/films/a-new-kind-of-wilderness/</guid>
      <pubDate>Thu, 19 Sep 2024 10:00:53 +00:00</pubDate>
    </item>
    <item>
      <title><![CDATA[Viver Mal]]></title>
      <description><![CDATA[<p>In dit vervolg op Mal Viver lopen nu bij de hotelgasten de emoties hoog op</p>
<p><img src='https://picl.nl/wp-content/uploads/2024/06/Viver-Mal-Previously-Unreleased-_st_11_jpg_sd-low-e1718290487478.jpg'/></p>
<p>In het eerste deel van dit tweeluik, Mal Viver, zagen we hoe vijf vrouwen uit één familie een hotel draaiende probeerden te houden. Tegelijkertijd haalden ze het bloed onder elkaars nagels vandaan. In dit tweede deel, ook los van deel één te bekijken, voeren nu de hotelgasten de emoties tot een kookpunt. En wederom komen de moeders in het verhaal er niet ongeschonden vanaf. We zien hoe de moeder van Júlia emotionele chantage inzet om een wig te drijven tussen haar dochter en dier vriendin Alice. En Elisa stort zich schaamteloos in een verhouding met de echtgenoot van haar dochter Graça. De moeder van Jaime is alleen telefonisch een stoorzender, maar hij onderbreekt er wel doodleuk de vrijpartij met zijn vriendin Camila voor. Regisseur João Canijo begon zijn carrière als assistent-regisseur van grote namen als Wim Wenders en Alain Tanner. Hij draaide zijn tweeluik in één keer, waardoor de verschillende verhaallijnen naadloos in elkaar schuiven. Mal Viver won vorig jaar de juryprijs tijdens de Berlinale, maar kijk voor de totaalervaring zeker ook dit tweede deel.</p>
<p>Te zien tot 13 januari 2025. Nu ook te zien in het filmtheater.</p>
<p>drama/Portugal en Frankrijk/Portugees</p>]]></description>
      <guid>https://picl.nl/films/viver-mal/</guid>
      <pubDate>Thu, 19 Sep 2024 10:00:53 +00:00</pubDate>
    </item>
    <item>
      <title><![CDATA[Santosh]]></title>
      <description><![CDATA[<p>Meeslepende politiethriller waarin weduwe Santosh de baan van haar man erft</p>
<p><img src='https://picl.nl/wp-content/uploads/2024/08/Santosh_st_1_jpg_sd-low_Taha-Ahmad-e1725029628278.jpg'/></p>
<p>In het Noorden van India verandert er voor Santosh in korte tijd heel veel: ze verliest haar man en erft vervolgens zijn baan als politieagent – een regeling bedoeld om gezinnen te helpen wanneer de overledene de enige kostwinnaar was. En zo moet Santosh zich ineens staande zien te houden in een omgeving die ze niet kent en waar machtsmisbruik de norm is. Zonder overduidelijk een thriller te zijn, is Santosh spannend en meeslepend. Na het overlijden van haar man erft zijn weduwe Santosh volgens traditie zijn baan als politieagent in landelijk Noord-India. Wanneer een meisje uit een lagere kaste wordt vermoord, betrekt de charismatische rechercheur Sharma haar bij de zaak. Onder de vleugels van haar nieuwe bazin zet Santosh alles op alles om achter de waarheid te komen. Maar hoe dieper ze het onderzoek induikt, hoe meer ze vast komt te zitten in een web van corruptie, misogynie en kastendenken. Vakkundig verweeft regisseur Sandhya Suri Santosh’ zoektocht naar haar nieuwe plek in de wereld met thema’s als patriarchale macht, vooroordelen, traditie en rouw. Santosh ging dit jaar in première op het Filmfestival van Cannes waarna de film internationaal geprezen werd om het sterke spel en de visueel overweldigende beelden.</p>
<p>Te zien tot 13 januari 2025. Nu ook te zien in het filmtheater.</p>
<p>thriller/Verenigd Koninkrijk, India, Frankrijk en Duitsland/Hindi</p>]]></description>
      <guid>https://picl.nl/films/santosh/</guid>
      <pubDate>Thu, 19 Sep 2024 10:00:53 +00:00</pubDate>
    </item>
    <item>
      <title><![CDATA[Hit Man]]></title>
      <description><![CDATA[<p>Verrassende misdaadkomedie van Richard Linklater (Boyhood, Before Sunrise)</p>
<p><img src='https://picl.nl/wp-content/uploads/2024/08/Hit-Man_st_1_jpg_sd-low_Copyright-2024-WW-Entertainment.jpg'/></p>
<p>Naast prachtige drama’s als Boyhood en de Before Sunrise-trilogie, weet regisseur Richard Linklater ook zeer vermakelijke komedies af te leveren. In Hit Man speelt Glen Powell een filosofieprofessor die zich af en toe voordoet als huurmoordenaar voor de politie van New Orleans. Wanneer hij verliefd wordt op een potentiële klant, komt zijn leven op z’n kop te staan. Gary Johnson is een (ietwat saaie) professor filosofie. Zijn leerlingen vinden hem nogal een loser, maar wat zij niet weten is dat Gary zich ook af en toe voordoet als huurmoordenaar namens de politie van New Orleans. Gary is zéér begaafd in het schakelen tussen verschillende persoonlijkheden om voor iedereen de perfecte hit man te zijn. Hij komt in een lastige situatie terecht als hij gevoelens begint te ontwikkelen voor een van zijn potentiële klanten, de beeldschone Madison. Als Madison verliefd wordt op een van Gary’s alter ego’s – de mysterieuze en sexy Ron – zorgt hun affaire voor een opeenvolging van leugens, bedrog en escalerende belangen. Hit Man, geregisseerd door de Oscar-genomineerde Richard Linklater (Boyhood, Before Sunrise/Sunset/Midnight) is een intelligente komedie, geïnspireerd op een ongelofelijk waargebeurd verhaal.</p>
<p>Te zien tot 13 januari 2025. Net uit het filmtheater.</p>
<p>komedie/VS/Engels</p>]]></description>
      <guid>https://picl.nl/films/hit-man/</guid>
      <pubDate>Thu, 19 Sep 2024 10:00:53 +00:00</pubDate>
    </item>
    <item>
      <title><![CDATA[The End We Start From]]></title>
      <description><![CDATA[<p>Klimaatrampenfilm vanuit het perspectief van een kersverse moeder, met Jodie Comer</p>
<p><img src='https://picl.nl/wp-content/uploads/2024/09/The-End-We-Start-From_st_2_jpg_sd-low.jpg'/></p>
<p>Terwijl Londen onder water loopt, moet een jonge moeder haar weg banen door de overstroomde stad om te overleven. De rampenfilm The End We Start From verkent niet alleen de verwoestende gevolgen van klimaatverandering, maar legt de nadruk op de kwetsbaarheid en onwankelbare kracht van een moeder in een wereld die om haar heen instort. Een hoogzwangere vrouw zit thuis tv te kijken als plots de stroom uitvalt. Niet lang daarna klinkt het noodalarm: heel Londen loopt onder water. De timing kon niet slechter, want net op dat moment dienen de weeën zich aan. In de chaos van het overstromende Londen proberen zij en haar partner te ontsnappen, wanhopig op zoek naar onderdak en voedsel. Maar terwijl de ecologische ramp zich steeds grimmiger ontvouwt, raken ze van elkaar gescheiden. Kwetsbaar als ze is worstelt ze zich een weg door het verwoeste land, vastbesloten om zichzelf en haar baby te redden. Deze indrukwekkende klimaatthriller van debuterend regisseur Mahalia Belo is gebaseerd op de onheilspellende gelijknamige bestseller van Megan Hunter. De film, met een fenomenale Jodie Comer (Killing Eve) in de hoofdrol, ging in première op het filmfestival van Toronto.</p>
<p>Te zien tot 13 januari 2025. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/the-end-we-start-from/</guid>
      <pubDate>Thu, 19 Sep 2024 10:00:54 +00:00</pubDate>
    </item>
    <item>
      <title><![CDATA[Schirkoa]]></title>
      <description><![CDATA[<p>Animatiefilm over een dystopische toekomst in een streng gereguleerde maatschappij</p>
<p><img src='https://picl.nl/wp-content/uploads/2024/09/Schirkoa_st_6_jpg_sd-low-1680x704.jpg'/></p>
<p>In deze hybride film, die ergens op het kruispunt van arthouse, animatie en videogame ligt, bevinden we ons in de toekomstige stad Schirkoa, een streng gereguleerde maatschappij waarin iedereen verplicht is een zak over het hoofd te dragen. Regisseur Ishan Shukla vertelt in dit unieke werk een dystopisch verhaal over de effecten van politiek extremisme. ‘To be alike is the way of life’: dat is het motto van Schirkoa. Om die reden draagt iedereen verplicht een papieren zak over het hoofd; zo springt niemand er tussenuit. De burgers weten niet beter, totdat er geruchten de kop opsteken over een ander land, waarin vrijheid de norm is, en waarin deze regel niet bestaat. Pas benoemd tot raadslid komt 197a in de problemen wanneer hij verliefd wordt op een vrijgevochten meisje. De daaropvolgende gebeurtenissen openen zijn ogen voor de waarheid, en zonder het te beseffen ontketent hij een revolutie. Gebaseerd op zijn eigen korte film uit 2016, creëert regisseur Ishan Shukla met Schirkoa een visueel verbluffend eerbetoon aan klassieke dystopische cinema. Shukla gebruikte een videogame-engine om 2D- en 3D-elementen te combineren, wat de film een verfijnde, game-achtige film-noirstijl geeft. Met stemmen van onder andere Golshifteh Farahani, Asia Argento, Gaspar Noé (Vortex) en Lav Diaz.</p>
<p>Te zien tot 13 januari 2025. Nu ook te zien in het filmtheater.</p>
<p>animatie, fantasie, sciencefiction/India, Duitsland en Frankrijk/Engels, Frans</p>]]></description>
      <guid>https://picl.nl/films/schirkoa/</guid>
      <pubDate>Thu, 19 Sep 2024 10:00:54 +00:00</pubDate>
    </item>
    <item>
      <title><![CDATA[The Dead Don’t Hurt]]></title>
      <description><![CDATA[<p>Vicky Krieps en Viggo Mortensen in een feministische, romantische western</p>
<p><img src='https://picl.nl/wp-content/uploads/2024/08/The-Dead-Don-t-Hurt_st_1_jpg_sd-low.jpg'/></p>
<p>De klassieke western kennen we allemaal: een brute cowboy in het Wilde Westen. Maar deze tweede speelfilm van Viggo Mortensen pakt het anders aan en focust juist op de vrouw (Vicky Krieps) die de cowboy achterlaat en de liefde tussen hen twee. The Dead Don’t Hurt is een romantische western over een onwaarschijnlijke liefde in een woeste tijd. Californië, 1860. Wanneer de Frans-Canadese bloemiste Vivienne Le Coudy en de Deense immigrant Holger Olsen elkaar ontmoeten in San Francisco, zijn ze op slag verliefd. De vrijgevochten Vivienne is echter niet van plan om te trouwen met de zachtaardige veteraan. Ze besluit wel om met hem mee te reizen naar het rustige Elk Flats in Nevada, waar ze samen een bestaan willen opbouwen. Het uitbreken van de burgeroorlog verstoort echter al snel hun plannen als Holger besluit in dienst te treden. Alleen achtergebleven is Vivienne vastbesloten haar eigen boontjes te doppen, ook al betekent dit dat ze moet opboksen tegen de corrupte burgemeester en zijn machtige zakenpartner Mr Jeffries, wiens zoon Vivienne maar niet met rust wil laten. The Dead Don’t Hurt schetst een portret van een gepassioneerde vrouw die vastbesloten is voor zichzelf op te komen in een wereld gedomineerd door mannen. Vicky Krieps (Corsage, Plus que jamais) zet een sterke vertolking neer in deze tweede speelfilm van Viggo Mortensen (Green Book, Lord of the Rings) die naast regie ook de hoofdrol, muziek en productie op zich nam.</p>
<p>Te zien tot 6 januari 2025. Net uit het filmtheater.</p>
<p>drama, western/Mexico, Canada en Denemarken/Engels, Frans, Spaans</p>]]></description>
      <guid>https://picl.nl/films/the-dead-dont-hurt/</guid>
      <pubDate>Thu, 19 Sep 2024 10:00:54 +00:00</pubDate>
    </item>
    <item>
      <title><![CDATA[Nice Ladies]]></title>
      <description><![CDATA[<p>In tijden van oorlog houden deze Oekraïense cheerleaders vast aan hun vriendschap</p>
<p><img src='https://picl.nl/wp-content/uploads/2024/05/Nice-Ladies_st_2_jpg_sd-low.jpg'/></p>
<p>Ontmoet de Nice Ladies: een groep cheerleadende Oekraïense vrouwen van 50+ die zich, in een land verscheurd door oorlog, stevig vasthouden aan hun hechte vriendschap. Allemaal navigeren ze op hun eigen manier door de pijn van de aanhoudende terreur, maar zetten alles op alles om verbonden te blijven. Een portret van een land geteisterd door oorlog en een ode aan de onwrikbare kracht van vriendschap. De ladies staan voor een onmogelijke keuze: blijven ze in Oekraïne, of vluchten ze? Teamlid Sveta besluit met haar familie naar Nederland te vertrekken, terwijl teamleider Valia en coach Nadia achterblijven in het door bombardementen geteisterde Kharkiv. Hoop houden is moeilijk; pijn en verdriet nemen de overhand en Sveta wordt gekweld door een survivor’s guilt. Ondanks de worstelingen weigeren de ladies de hoop te verliezen. Ze proberen zo goed als mogelijk contact te houden en putten kracht uit hun onbreekbare zusterschap. Nice Ladies ging in première op het Movies that Matter Festival en werd daar met een staande ovatie ontvangen. Regisseur Mariia Ponomarova, die al bijna tien jaar in Nederland woont, ontdekte de Nice Ladies in 2018 en wilde ze aanvankelijk vastleggen voor een feministische documentaire. Die koers veranderde na de start van de volledige invasie van 2022. Mariia bleef volhardend door filmen, met deze indringende documentaire als resultaat. Meer docu’s zien? Bekijk onze selectie documentaires.</p>
<p>Te zien tot 4 november 2024. Net uit het filmtheater.</p>
<p>documentaire/Nederland en Oekraïne/Oekraïens</p>]]></description>
      <guid>https://picl.nl/films/nice-ladies/</guid>
      <pubDate>Thu, 19 Sep 2024 10:00:54 +00:00</pubDate>
    </item>
    <item>
      <title><![CDATA[De Terugreis]]></title>
      <description><![CDATA[<p>Humoristische roadmovie over jarenlange liefde en acceptatie van veranderingen</p>
<p><img src='https://picl.nl/wp-content/uploads/2024/07/De-Terugreis_st_4_jpg_sd-low-e1720784796932.jpg'/></p>
<p>Martin van Waardenberg en Leny Breederveld raken precies de juiste snaar als ouder echtpaar dat nog één laatste autoreis naar Spanje onderneemt. Terwijl hij vooral moppert, zit zij nog vol levenslust. Maar nu zij begint te dementeren, wordt wellicht alles anders. De Terugreis is een bitterzoete roadmovie die hartverwarmend is, maar nergens voorspelbaar wordt. De Rotterdamse, nukkige Jaap is al bijna 50 jaar samen met Maartje. Waar hij niet veel zin meer heeft om dingen te ondernemen, zit de soms wat verwarde Maartje nog vol levenslust. Als het echtpaar een brief ontvangt van een oude vakantievriend, laat Jaap zich met gepaste tegenzin overhalen om hem op te zoeken in Zuid-Europa. En zo reizen de twee in hun oude auto door een totaal veranderd Europa; kibbelend, maar ook de ene herinnering na de andere ophalend. Onderweg komt Jaap tot het pijnlijke besef dat zijn vrouw dementerend is. Zich realiserend dat alles wellicht anders gaat worden, leren ze opnieuw waarom ze elkaar liefhebben. Na films als Rocco & Sjuul, De Beentjes van Sint Hildegard en Mi Vida, is De Terugreis de volgende Nederlandse film die senioren een hoofdrol geeft en inzoomt op romantiek en avontuur na de pensioenleeftijd.</p>
<p>Te zien tot 18 november 2024. Net uit het filmtheater.</p>
<p>drama, komedie/Nederland/Nederlands</p>]]></description>
      <guid>https://picl.nl/films/de-terugreis/</guid>
      <pubDate>Thu, 19 Sep 2024 10:00:54 +00:00</pubDate>
    </item>
    <item>
      <title><![CDATA[Indië Verloren… Selling a Colonial War]]></title>
      <description><![CDATA[<p>De propaganda en misleiding tijdens de Indonesië-oorlog (1945-1949) blootgelegd</p>
<p><img src='https://picl.nl/wp-content/uploads/2024/01/Indi-Verloren-_st_3_jpg_sd-low.jpg'/></p>
<p>“In oorlogen sneuvelt de waarheid als eerste.” En dat geldt ook voor de Indonesië-oorlog van 1945-1950, zo toont Indië Verloren… Selling a Colonial War. Met misleiding, censuur en propaganda werd de koloniale oorlog in voormalig Nederlands-Indië ‘verkocht’ aan de Nederlandse bevolking en de internationale gemeenschap. Nu opnieuw op Picl te zien in onze Gouden Kalf Selectie. Decennialang hield de Nederlandse overheid het frame van een gerechtvaardigde oorlog in Indonesië (1945-1949) in stand door propaganda en politieke besluiten. Onder het mom van ‘politionele acties’ wist de politiek deze strijd te verkopen aan de bevolking, terwijl er geen aandacht was voor het buitensporige geweld tijdens de Bersiapperiode. Internationaal gerenommeerde historici uit onder andere Indonesië, Australië, Amerika en Nederland komen aan het woord om inzicht te bieden in deze complexe geschiedenis. Indië Verloren… Selling a Colonial War plaatst zo, voor het eerst, deze oorlog en deze geschiedenis in de internationale politieke context van destijds en laat zien hoe de verschillende frames tot op de dag van vandaag doorwerken. De documentaire van regisseur In-Soo Radstake won de Beeld & Geluid IDFA ReFrame Award op het Amsterdamse documentaire festival. Meer docu’s zien? Bekijk onze selectie documentaires.</p>
<p>Te zien tot 4 november 2024. Net uit het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/indie-verloren-selling-a-colonial-war/</guid>
      <pubDate>Thu, 19 Sep 2024 10:00:54 +00:00</pubDate>
    </item>
    <item>
      <title><![CDATA[I Am the River, The River is Me]]></title>
      <description><![CDATA[<p>Tocht van bezinning over de eerste rivier die werd erkend als rechtspersoon</p>
<p><img src='https://picl.nl/wp-content/uploads/2024/04/I-Am-the-River-The-River-is-Me_st_3_jpg_sd-low.jpg'/></p>
<p>De Whanganui-rivier in Nieuw-Zeeland kreeg in 2017 als eerste rivier ter wereld dezelfde rechten als de mens. Het was het resultaat van een jarenlange juridische strijd van de Māori, die de rivier zien als volwaardig, spiritueel wezen. Māori-rivierhoeder Ned Tapa neemt een groep mensen mee op een vijfdaagse kanotocht over deze heilige rivier. Onder hen een filmploeg die deze inspirerende tocht vastlegde. Naast de filmploeg bestaat de groep uit internationale watervertegenwoordigers en activisten, die zich allemaal verenigen om één gezamenlijk doel: een fundamentele verandering teweegbrengen om onze planeet te beschermen voor toekomstige generaties. Ze doen hiervoor een beroep op de eeuwenoude wijsheid van de rivier, want Ned Tapa gelooft: “Als je zit en luistert, zul je het land horen zingen. Allemaal samen, verweven, in harmonie, synchroon.” De groep omarmt de geest van de rivier volledig en laat zich langzaam meevoeren langs de adembenemende landschappen en de echo’s van het koloniale verleden. Ten tijde van de klimaatcrisis is de wijsheid van inheemse stammen belangrijker dan ooit. De waardesystemen die zij ten aanzien van natuur en gemeenschap hanteren lijken mijlenver van onze westerse samenleving te staan, maar zijn cruciaal voor ons toekomstig leven op aarde. I Am the River, the River Is Me is daarom meer dan een documentaire: het is een call to action om het rigoureus anders te gaan doen. Meer docu’s zien? Bekijk onze selectie documentaires.</p>
<p>Te zien tot 23 september 2024. Net uit het filmtheater.</p>
<p>documentaire/Nederland, Noorwegen en Nieuw-Zeeland/Engels, Maori</p>]]></description>
      <guid>https://picl.nl/films/i-am-the-river-the-river-is-me/</guid>
      <pubDate>Thu, 19 Sep 2024 10:00:55 +00:00</pubDate>
    </item>
    <item>
      <title><![CDATA[The Stones and Brian Jones]]></title>
      <description><![CDATA[<p>Onthullende docu over de zeven turbulente eerste jaren van The Rolling Stones</p>
<p><img src='https://picl.nl/wp-content/uploads/2024/04/The-Stones-and-Brian-Jones_st_5_jpg_sd-low_Copyright-Getty-Images-Photo-courtesy-of-Magnolia-Pictures.jpg'/></p>
<p>Als medeoprichter van The Rolling Stones katapulteerde Brian Jones zijn band naar ongekende hoogtes. Maar met hemzelf ging het helemaal niet goed: door zijn hevige drank- en drugsverslaving werd hij in juni 1969 uit de band gezet. Een maand later werd hij dood in zijn zwembad gevonden. The Stones and Brian Jones vertelt het verhaal van de zeven turbulente eerste jaren van The Rolling Stones, waarbij de onmiskenbare rol van Brian Jones als muzikale legende centraal staat. In 1961 besloten twee jonge talenten, Mick Jagger en Keith Richards, beiden slechts 18 jaar oud, hun krachten te bundelen om een band op te richten. Met de toevoeging van gitarist Brian Jones ontstond het legendarische The Rolling Stones. Hoewel Brian geen leadzanger was, ontpopte hij zich met zijn creatieve genialiteit en charismatische sex appeal tot onbetwiste bandleider. Terwijl The Rolling Stones de absolute wereldtop bereikten, bevond Brian zich in een diep persoonlijk dal. Door zijn verslavingen verliet hij de band in 1969. Kort daarna verdronk hij op 27-jarige leeftijd in zijn zwembad. Wat maakte The Rolling Stones zo ongelooflijk succesvol? En welke invloed had Brian Jones hierop? Documentairemaker Nick Broomfield ontrafelt met behulp van archiefmateriaal en onthullende interviews het geheim achter de band. Als leidraad gebruikt hij het bewogen, maar veel te korte leven van Brian Jones, die tijdens de levendige vrijheid van de jaren 60 naar de hoogste hoogtes klom, om vervolgens het diepste dal in te storten. Meer docu’s zien? Bekijk onze selectie documentaires.</p>
<p>Te zien tot 23 september 2024. Net uit het filmtheater.</p>
<p>documentaire, muziekdocumentaire/Verenigd Koninkrijk/Engels</p>]]></description>
      <guid>https://picl.nl/films/the-stones-and-brian-jones/</guid>
      <pubDate>Thu, 19 Sep 2024 10:00:55 +00:00</pubDate>
    </item>
    <item>
      <title><![CDATA[Un Métier Sérieux]]></title>
      <description><![CDATA[<p>Met veel humor en Franse topacteurs duiken we in de uitdagingen van het leraarschap</p>
<p><img src='https://picl.nl/wp-content/uploads/2024/03/Un-M-tier-S-rieux_st_3_jpg_sd-low.jpg'/></p>
<p>Het is geen geheim dat leraar zijn niet de gemakkelijkste baan is. Sterker nog: de bevlogen docent lijkt met uitsterven bedreigd. Toch laat Un Métier Sérieux van Thomas Lilti zien dat de passie voor het vak nog altijd (en terecht) bestaat. Mooi gespeeld door de Franse ensemblecast met o.a. François Cluzet en Adèle Exarchopoulos. Een nieuw schooljaar gaat van start op de middelbare school waar Pierre, Meriem, Fouad, Sophie, Sandrine, Alix en Sofiane een toegewijde en hechte groep leraren vormen. Dit jaar krijgen ze gezelschap van Benjamin, een jonge wiskundeleraar die geld nodig heeft om zijn studie te betalen. Zonder enige vooropleiding of ervaring komt hij erachter hoe zwaar de baan kan zijn. Al snel komt hij terecht in een lastige situatie met één van zijn leerlingen. Gelukkig laten zijn behulpzame en toegewijde collega’s hem niet in de kou staan en ontdekt hij dat de passie voor lesgeven nog bestaat. Na de wereld van de geneeskunde te hebben verkend, belicht de Franse regisseur Thomas Lilti (Hippocrate, Médecin de campagne) nu de wereld van het onderwijs met Un Métier Sérieux. De uitdagingen waarmee leraren worden geconfronteerd, zoals een gebrek aan middelen en de balans tussen werk en privé, brengt hij realistisch maar ook luchtig in beeld. Het spel van zijn vaste cast – bestaande uit Franse topacteurs waaronder François Cluzet (Intouchables, Médecin de campagne), en Adèle Exarchopoulos (La vie d’Adèle, Passages, Je verrai toujours vos visages) en Vincent Lacoste – geeft de film een onweerstaanbare charme.</p>
<p>Te zien tot 23 september 2024. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/un-metier-serieux/</guid>
      <pubDate>Thu, 19 Sep 2024 10:00:55 +00:00</pubDate>
    </item>
    <item>
      <title><![CDATA[De Acht Bergen]]></title>
      <description><![CDATA[<p>Bestseller verfilming door regieduo Felix van Groeningen en Charlotte Vandermeersch</p>
<p><img src='https://picl.nl/wp-content/uploads/2024/08/De-Acht-Bergen_st_2_jpg_sd-low.jpg'/></p>
<p>Eind 2022 wist deze film van het Belgische regieduo Felix van Groeningen en Charlotte Vandermeersch menig hart te veroveren. Niet alleen door de prachtige shots van het Noord-Italiaanse berglandschap, maar ook door de onverwoestbare vriendschap die tegen dat decor opbloeit. De Acht Bergen, naar de bestseller van Paolo Cognetto, is nu bij ons te zien in ons Moving Mountains filmprogramma. De 12-jarige, piekerende Pietro groeit op in Turijn. Tijdens een van zijn familievakanties naar de Italiaanse Alpen ontmoet hij Bruno, een nuchtere jongen uit de bergen. Ondanks hun verschillen sluiten de twee een vriendschap. In hun levenslange zoektocht naar geluk zwerft Pietro de wereld over terwijl Bruno trouw blijft aan zijn berg. Soms zien ze elkaar tijden niet, maar de vriendschap uit hun kinderjaren blijft onverwoestbaar. De Acht Bergen vertelt het verhaal van een bijzondere vriendschap. Het is een film over liefde tussen mensen, eenzaamheid, houvast, familierelaties en verknochtheid aan een streek. Regisseursduo en tevens echtpaar Felix van Groeningen (The Broken Circle Breakdown, Helaasheid der Dingen) en Charlotte Vandermeersch verfilmden de internationale en prijswinnende bestseller van de Italiaans schrijver en documentairemaker Paolo Cognetto. Ook afreizen naar andere gebergtes? Bekijk ons Moving Mountains filmprogramma, i.s.m. Dutch Mountain Film Festival.</p>
<p>Te zien tot 23 december 2024. Net uit het filmtheater.</p>
<p>boekverfilming, drama/Italië, België en Frankrijk/Italiaans</p>]]></description>
      <guid>https://picl.nl/films/de-acht-bergen/</guid>
      <pubDate>Thu, 19 Sep 2024 10:00:55 +00:00</pubDate>
    </item>
    <item>
      <title><![CDATA[Songs of Earth]]></title>
      <description><![CDATA[<p>Prachtige beelden en persoonlijke verhalen in een reis door de Noorse Oldedalen-vallei</p>
<p><img src='https://picl.nl/wp-content/uploads/2024/05/Songs-of-Earth_st_1_jpg_sd-low.jpg'/></p>
<p>Een 20 km lange vallei met rivieren, bergen, watervallen, gletsjers en loofbossen: de Oldedalen-vallei in Noorwegen is een plek waar de natuur op haar mooist is. Bewapend met een camera liet regisseur Margreth Olin zich door haar 84-jarige vader door de vallei leiden. Ze schoot daar adembenemende beelden, voor deze natuurdocumentaire Songs of Earth. Al sinds haar kindertijd nam Margreth’s vader haar mee op lange wandelingen door de Oldedalen-vallei. Hij woont hier al zijn hele leven, dus kent het gebied als zijn broekzak. Nu, op 84-jarige leeftijd, vervult hij opnieuw de rol van gids voor haar. Niet alleen deelt hij levendige verhalen over de grilligheid van de natuur, maar ook over zijn voorouders en het leven in vroegere tijden. Songs of Earth is naast een betoverende natuurdocumentaire daarom ook een eerbetoon aan een rijke familiegeschiedenis. In het eindeloze natuurschoon overheersen enkel de geluiden van de natuur. Componist Rebekka Karijord liet zich hierdoor inspireren en vertaalde de geluiden naar melodieën. De score, uitgevoerd door het London Contemporary Orchestra, tilt de spectaculaire beelden naar nieuwe hoogtes. Ook afreizen naar andere gebergtes? Bekijk ons Moving Mountains filmprogramma, i.s.m. Dutch Mountain Film Festival.</p>
<p>Te zien tot 23 december 2024. Net uit het filmtheater.</p>
<p>documentaire, natuurfilm/Noorwegen/Noors</p>]]></description>
      <guid>https://picl.nl/films/songs-of-earth/</guid>
      <pubDate>Thu, 19 Sep 2024 10:00:55 +00:00</pubDate>
    </item>
    <item>
      <title><![CDATA[Los Colonos]]></title>
      <description><![CDATA[<p>Genadeloze, prachtig geschoten western over de koloniale geschiedenis van Chili</p>
<p><img src='https://picl.nl/wp-content/uploads/2024/04/Los-Colonos_st_1_jpg_sd-low_Quijote-Films.jpg'/></p>
<p>Met adembenemende beelden van de Chileense wildernis en een verkenning van het Zuid-Amerikaanse Wilde Westen wordt Los Colonos terecht beschouwd als een ‘klassieke western’. Maar deze film heeft ook een hedendaagse twist: hij sluit aan bij de groeiende trend van het heroverwegen van het koloniale verleden van Amerika, waarbij de genocide op de oorspronkelijke bewoners wordt erkend. In het zuidelijkste puntje van Chili is grootgrondbezitter Don José Menéndez (die overigens echt heeft bestaan) vastberaden om een weg aan te leggen, zodat hij zijn kudde schapen makkelijker richting de oceaan kan verplaatsen. Maar dit ‘lege’ land herbergt de inheemse bevolking, die zich tegen zijn plannen verzet. Drie meedogenloze huurlingen worden op expeditie gestuurd om ervoor te zorgen dat de oorspronkelijke bewoners de schapen niet meer opeten, zoals Don José beweert. Het drietal doorkruist het ruige Patagonië, klaar om elk obstakel uit de weg te ruimen. Los Colonos is het debuut van de Chileense filmmaker Felipe Gálvez Haberle. Hij windt er geen doekjes om en laat precies datgene zien waarmee de koloniale geschiedenis van Chili wordt gekenmerkt: de onmenselijke wijze waarop met de oorspronkelijke bewoners werd omgegaan. Een genadeloos en bloedstollend verhaal, met in de hoofdrol het schitterende Chileense landschap. Bekroond op het filmfestival van Cannes. Ook afreizen naar andere gebergtes? Bekijk ons Moving Mountains filmprogramma, i.s.m. Dutch Mountain Film Festival.</p>
<p>Te zien tot 23 december 2024. Net uit het filmtheater.</p>
<p>crime, drama, western/Chili en Frankrijk/Spaans, Engels</p>]]></description>
      <guid>https://picl.nl/films/los-colonos/</guid>
      <pubDate>Thu, 19 Sep 2024 10:00:55 +00:00</pubDate>
    </item>
    <item>
      <title><![CDATA[Peak Season]]></title>
      <description><![CDATA[<p>Voor een New Yorks koppel pakt een vakantie onverwachts uit als relatietest</p>
<p><img src='https://picl.nl/wp-content/uploads/2024/06/Peak-Season-Previously-Unreleased-_st_25_jpg_sd-low.jpg'/></p>
<p>In het bergachtige Wyoming pakt de vakantie van een New Yorks koppel anders uit dan verwacht. Hij moet eerder terug voor werk; zij blijft achter en ontmoet iemand anders. Maar is ze bereid om het leven dat ze heeft opgebouwd op te geven voor iets dat zich misschien een bevlieging blijkt? Een dilemma, levensecht en ontspannen uitgewerkt in deze charmante Amerikaanse independent, die vergelijkingen oproept met Richard Linklaters Before Sunrise (1995). Amy en Max, een New Yorks koppel met trouwplannen, nemen even vrijaf van hun drukke bestaan. Geen betere plek om bij te komen dan het stadje Jackson Hole in het bergachtige Wyoming. Terwijl Amy haar carrière voorlopig op een zijspoor heeft gezet, is Max niet achter zijn computer weg te slaan. Een ontmoeting met Loren, een allround gids die haar de beginselen van het vliegvissen bijbrengt, opent voor Amy een nieuw perspectief. In alles is Loren het tegendeel van de ambitieuze Max, een vrijbuiter die leeft bij de dag en aan zijn camper en het gezelschap van zijn hond genoeg heeft. Amy en Loren hebben een duidelijke klik en wanneer Max voor zaken terugkeert naar New York, hebben de twee achterblijvers het rijk alleen. Een schot voor open doel lijkt het, maar coregisseurs en -schrijvers Loevner en Kanter zijn niet van de simpele romantische oplossingen. In Nederland werd de film nooit uitgebracht. Onterecht, vond Eye. Zij brengen Peak Season alsnog uit als onderdeel van hun Previously Unreleased-reeks. Ook afreizen naar andere gebergtes? Bekijk ons Moving Mountains filmprogramma, i.s.m. Dutch Mountain Film Festival.</p>
<p>Te zien tot 23 december 2024. Nu ook te zien in het filmtheater.</p>
<p>drama/VS/Engels</p>]]></description>
      <guid>https://picl.nl/films/peak-season/</guid>
      <pubDate>Thu, 19 Sep 2024 10:00:55 +00:00</pubDate>
    </item>
    <item>
      <title><![CDATA[Un Silence]]></title>
      <description><![CDATA[<p>Onder-de-huid-kruipende thriller met sterke spanningsboog van Joachim Lafosse</p>
<p><img src='https://picl.nl/wp-content/uploads/2024/07/Un-Silence_st_1_jpg_sd-low.jpg'/></p>
<p>In zijn tiende speelfilm focust de Belgische filmmaker Joachim Lafosse opnieuw op het gezin. Dit keer neemt hij je mee in een thriller waarin een pijnlijke familietragedie aan het licht komt. Na 25 jaar van verstikkende stilte – de filmtitel is treffend gekozen – stort het precaire evenwicht ineen. Met een fenomenale spanningsboog kruipt Un Silence langzaam onder je huid. Samen met haar zoon Raphael en haar echtgenoot François, een spraakmakende advocaat, leeft Astrid een geprivilegieerd leven. Op hun groot ommuurd landgoed kunnen ze de rust bewaren, ondanks de bekendheid die François geniet nadat hij betrokken was bij een van de grootste rechtszaken van de afgelopen jaren. Na 25 jaar stilte ziet Astrid het familiale evenwicht imploderen wanneer haar kinderen op zoek gaan naar gerechtigheid. Een Griekse tragedie dreigt zich te ontvouwen. De films van Joachim Lafosse (Les Intranquilles, À perdre la raison, Les Chevaliers blancs) vielen meermaals in de prijzen. Zo ook Un Silence, dat in wereldpremière ging op het Filmfestival van San Sebastian in de Officiële Competitie. Lafosse won met de film de Prijs voor Beste Regie op het Filmfestival van Rome. De zaak-Dutroux gaf de Brusselaar het idee voor deze film.</p>
<p>Te zien tot 23 december 2024. Nu ook te zien in het filmtheater.</p>
<p>drama/België/Frans</p>]]></description>
      <guid>https://picl.nl/films/un-silence/</guid>
      <pubDate>Thu, 19 Sep 2024 10:00:56 +00:00</pubDate>
    </item>
    <item>
      <title><![CDATA[Hors-saison]]></title>
      <description><![CDATA[<p>Aan de ruige Bretonse kust vinden oud-geliefden Mathieu en Alice elkaar weer terug</p>
<p><img src='https://picl.nl/wp-content/uploads/2024/06/Hors-saison_st_6_jpg_sd-high-1680x1123.jpg'/></p>
<p>Na een trilogie over de perikelen op de arbeidsmarkt, gooit regisseur Stéphane Brizé het over een andere boeg: geen sociaal drama, maar een romcom dit keer. Het tedere drama Hors-saison speelt zich af aan de ruige Bretonse kust, waar twee oud-geliefden elkaar bij toeval weer terugvinden. Een film die in zijn melancholie doet denken aan Sofia Coppola’s Lost in Translation. Mathieu (Guillaume Canet) woont in Parijs, Alice (Alba Rohrwacher) woont in een kleine badplaats in het westen van Frankrijk. Hij is in de vijftig en een bekende acteur, zij is in de veertig en pianolerares. Vijftien jaar geleden werden ze verliefd. Maar ze gingen ieder hun eigen weg, de tijd verstreek en wonden zijn beetje bij beetje geheeld. Wanneer Mathieu zijn leven ontvlucht in een kuuroord, vindt hij Alice bij toeval terug. Stéphane Brizé maakte eerder onder meer Un Autre Monde en En guerre, beide met de bekende Franse acteur Vincent Lindon. Hors-saison ging in wereldpremière op het Filmfestival van Venetië. Vooral de chemie tussen acteurs Alba Rohrwacher en Guillaume Canet valt op.</p>
<p>Te zien tot 25 november 2024. Nu ook te zien in het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/hors-saison/</guid>
      <pubDate>Thu, 19 Sep 2024 10:00:56 +00:00</pubDate>
    </item>
    <item>
      <title><![CDATA[Perfect Days]]></title>
      <description><![CDATA[<p>Wim Wenders vindt schoonheid in eenvoud in dit Japanse feelgood-drama</p>
<p><img src='https://picl.nl/wp-content/uploads/2023/12/Perfect-Days_st_1_jpg_sd-low-1-e1702477049896.jpg'/></p>
<p>Deze Japanse Oscarinzending heeft een Duitse twist, want hij is geregisseerd door Wim Wenders. Dit jaar presenteerde hij op het filmfestival van Cannes zowel Perfect Days als Anselm . Zijn Japanse hartverwarmer wordt door critici gezien als zijn beste film in jaren, leverde de prijs voor Beste Acteur op in Cannes en is nu genomineerd voor de Oscar voor Beste niet-Engelstalige Film. De zwijgzame Hirayama is schoonmaker van openbare wc’s in Tokyo en haalt daar veel plezier uit. Net als uit alle andere routineuze bezigheden waar hij zijn dagen mee vult. Hij heeft een passie voor muziek en is gek op bomen, die hij met veel zorg vastlegt op zijn camera. Via ontmoetingen komen we steeds meer te weten over het verleden van de man. Wim Wenders schept met Perfect Days een – misschien broodnodige – reflectie op de alledaagse schoonheid en de kleine pleziertjes in het leven. De film laat je achter met een knus en warm gevoel. Meer werk van Wenders zien? Kijk nu ook zijn portret van de baanbrekende kunstenaar Anselm Kiefer: Anselm of zijn ode aan de nalatenschap van choreograaf Pina Bausch: Pina.</p>
<p>Te zien tot 28 oktober 2024. Net uit het filmtheater.</p>
<p>drama/Japan en Duitsland/Japans</p>]]></description>
      <guid>https://picl.nl/films/perfect-days/</guid>
      <pubDate>Thu, 19 Sep 2024 10:00:56 +00:00</pubDate>
    </item>
    <item>
      <title><![CDATA[Ezra]]></title>
      <description><![CDATA[<p>Warme familiekomedie met Robert De Niro over botsende opvoedstijlen</p>
<p><img src='https://picl.nl/wp-content/uploads/2024/08/Ezra_st_1_jpg_sd-low_Photo-by-John-Baer.jpg'/></p>
<p>Er is weinig zo polariserend als de vraag hoe je een kind het beste kunt opvoeden. In dit onvoorspelbare en ontroerende familiedrama spelen Bobby Cannavale, Rose Byrne en Robert De Niro drie volwassenen die worden geconfronteerd met hun uiteenlopende visies op de opvoeding van de jonge autistische Ezra. En dat alles verpakt als roadtrip door Amerika. Ezra, de zoon van de gescheiden Max (Cannavale) en Jenna (Byrne), heeft autisme. Dit veroorzaakt vaak impulsief gedrag, waardoor hij zichzelf en anderen soms in gevaar brengt. De dokter is zeker van zijn zaak: Ezra moet naar een speciale school en krijgt passende medicijnen. Jenna stemt hiermee in, maar Max wil er niets van weten. Op een avond neemt Max Ezra mee op een reis door het hele land, om een aflevering van Jimmy Kimmel Live! bij te wonen. Hij heeft echter geen toestemming van Jenna of van zijn vader (De Niro), wiens auto Max heeft ‘geleend’. Wie is hier nu normaal? Die vraag staat centraal in deze zesde film van regisseur Tony Goldwyn. Voor de rol van de jonge Ezra castte hij William Fitzgerald, die zelf ook autisme heeft – een weloverwogen keuze die de authenticiteit van het verhaal extra kracht geeft. Scriptschrijver Tony Spiridakis baseerde zich bovendien op zijn eigen ervaringen met zijn zoon.</p>
<p>Te zien tot 30 december 2024. Net uit het filmtheater.</p>
<p>komedie/VS/Engels</p>]]></description>
      <guid>https://picl.nl/films/ezra/</guid>
      <pubDate>Thu, 19 Sep 2024 10:00:56 +00:00</pubDate>
    </item>
    <item>
      <title><![CDATA[Wicked Little Letters]]></title>
      <description><![CDATA[<p>Olivia Colman en Jessie Buckley in een zwarte komedie-mysterie vol Britse humor</p>
<p><img src='https://picl.nl/wp-content/uploads/2024/07/Wicked-Little-Letters_st_1_sd-low.jpg'/></p>
<p>Beter een goede buur dan een verre vriend, toch? Niet voor de vrome Edith en de losbandige Rose, die verwikkeld zijn in een typische burenruzie. Wanneer Edith ineens allerlei vulgaire brieven ontvangt, lijkt Rose dan ook snel de schuldige. Maar klopt dat wel? Wicked Little Letters is een fijne Britse komedie met topacteurs Jessie Buckley en Olivia Colman en is gebaseerd op een waargebeurde ‘brievengate’ uit de jaren 20. “Dear Edith, you foxy ass old whore…” Het Britse badplaatsje Littlehampton wordt opgeschrikt door mysterieuze, obscene handgeschreven brieven die in steeds grotere getale en bij steeds meer dorpsbewoners op de mat vallen. De verdenkingen gaan gelijk richting de vrijgevochten en enigszins grofgebekte Rose die hierdoor de voogdij over haar dochtertje dreigt kwijt te raken. Dan sluit een aantal vrouwen uit het dorp de handen ineen om de waarheid boven tafel te krijgen. Wicked Little Letters is een even hilarisch als eerlijk verslag over vrouwen die veroordeeld worden vanwege afwijkend gedrag, maar blijven vechten voor gerechtigheid in het rechtssysteem dat hen volledig uitsluit. De hoofdrollen worden gespeeld door Oscarwinnaar Olivia Colman (The Crown, The Father, The Favourite) en Jessie Buckley (Men, The Lost Daughter). Regisseur Thea Sharrock maakte eerder Me Before You met Emilia Clarke en Sam Claflin.</p>
<p>Te zien tot 18 november 2024. Net uit het filmtheater.</p>
<p>komedie, mysterie/Verenigd Koninkrijk/Engels</p>]]></description>
      <guid>https://picl.nl/films/wicked-little-letters/</guid>
      <pubDate>Thu, 19 Sep 2024 10:00:56 +00:00</pubDate>
    </item>
    <item>
      <title><![CDATA[Los Reyes Del Mundo]]></title>
      <description><![CDATA[<p>Dromerige Colombiaanse roadmovie over vijf jongens die een nieuw leven beginnen</p>
<p><img src='https://picl.nl/wp-content/uploads/2024/08/Los-Reyes-Del-Mundo_st_4_jpg_sd-low.jpg'/></p>
<p>Het Colombiaanse Los Reyes Del Mundo kent geen gebrek aan prachtige shots. Met een camera die voortdurend dicht op de huid van de personages zit, verplaatst de film zich van de drukke straten van Medellín naar het mistige Andesgebergte. Het resultaat is een dromerig beeld van een land in transitie en van vijf jongens voor wie de belofte van vrijheid aan de horizon lonkt. We volgen vijf jongens die een nieuw leven willen beginnen, weg van het geweld en de armoede waarmee ze zijn opgegroeid. Rá is een van de vele ontheemden die door de straten van Medellin zwerft. Door een toevallige samenloop van omstandigheden kan hij aan zijn bestaan ontsnappen. De regering heeft namelijk besloten een stuk land terug te geven dat ooit van zijn oma was afgenomen. Het heeft jaren geduurd, maar deze juridische overwinning voelt als het sprankje hoop dat Rá nodig heeft. Samen met zijn broer en drie vrienden onderneemt hij de lange, soms adembenemende tocht naar het platteland. Los Reyes Del Mundo is niet zomaar de zoveelste sociale film over armoede en onrecht in Colombia, maar blinkt uit door de licht surrealistische beelden en de dynamische camera. In 2022 won de film de prijs voor Beste Film op het San Sebastián filmfestival.</p>
<p>Te zien tot 16 december 2024. Nu ook te zien in het filmtheater.</p>
<p>drama/Colombia/Spaans</p>]]></description>
      <guid>https://picl.nl/films/los-reyes-del-mundo/</guid>
      <pubDate>Thu, 19 Sep 2024 10:00:56 +00:00</pubDate>
    </item>
    <item>
      <title><![CDATA[Fremont]]></title>
      <description><![CDATA[<p>Warmte, droge humor en verlangen binnen de muren van een gelukskoekjesfabriek</p>
<p><img src='https://picl.nl/wp-content/uploads/2024/07/Fremont_st_5_jpg_sd-low.jpg'/></p>
<p>Met droge humor en een karaktergedreven verhaal wordt het werk van de Iraans-Britse regisseur Babak Jalali vaak vergeleken met dat van Jim Jarmusch en Aki Kaurismäki. Fremont is een eigenzinnig romantisch verhaal over een Afghaanse medewerker van een Amerikaanse gelukskoekjesfabriek, die droomt van een beter leven. Ooit was ze tolk voor het Amerikaanse leger in Afghanistan, nu werkt Donya in een gelukskoekjesfabriek in Fremont, Californië. ’s Nachts worstelt ze met haar verlangen naar een ander, gelukkiger leven, maar wordt ze belemmerd door schuldgevoelens. Zelfs een psychiater kan haar niet helpen. Alles verandert wanneer de schrijver van de geluksspreuken overlijdt – nu mag Donya de spreuken schrijven. Ze gebruikt het als middel om haar boodschap de wereld in te sturen. Geschoten in sfeervol zwart-wit op een 4:3-beeldformaat vertelt Fremont een ingetogen maar scherp verhaal over menselijke verbinding. Met aandoenlijke rollen voor Jeremy Allen White (The Bear, The Iron Claw) en de overtuigende nieuwkomer Anaita Wali Zada.</p>
<p>Te zien tot 25 november 2024. Nu ook te zien in het filmtheater.</p>
<p>drama, romantiek/VS/Engels, Dari, Cantonees</p>]]></description>
      <guid>https://picl.nl/films/fremont/</guid>
      <pubDate>Thu, 19 Sep 2024 10:00:56 +00:00</pubDate>
    </item>
    <item>
      <title><![CDATA[C’è ancora domani]]></title>
      <description><![CDATA[<p>Historische zwart-witfilm met feministische twist én megasucces in Italië</p>
<p><img src='https://picl.nl/wp-content/uploads/2024/06/C-ancora-domani_st_2_jpg_sd-low.jpg'/></p>
<p>De Italiaanse filmindustrie werd in 2023 overvallen door een onverwacht megasucces van eigen bodem. In C’è ancora domani brengt debuterend regisseur Paola Cortellesi, tevens actrice in de film, een eerbetoon aan het Italiaanse neorealisme van de jaren 40 en 50, met een verhaal over een vrouw die breekt met traditionele patriarchale patronen. In het Rome van net na de Tweede Wereldoorlog heerst opluchting, ondanks de vele tekorten. Voor Delia is er echter weinig veranderd. Ze woont in een typisch Romeins hofje en berust in haar rol als echtgenote van de tirannieke Ivano en als moeder van hun drie kinderen. Haar hoop vestigt ze op dochter Marcella, die op het punt staat te trouwen met een jongen uit de middenklasse. Maar dan verschijnt er een mysterieuze brief, die haar de moed geeft om te streven naar een beter leven – en niet alleen voor zichzelf. Deze realistisch historische film met een moderne feministische twist raakte in 2023 een gevoelige snaar: tot verrassing van velen wist de film op te boksen tegen het megasucces van Barbenheimer (Barbie en Oppenheimer). C’è ancora domani werd in Italië de meest succesvolle bioscoopfilm van dat jaar. Meer films dall’italia zien? Bekijk onze selectie Italiaanse films.</p>
<p>Te zien tot 16 december 2024. Net uit het filmtheater.</p>
<p>drama/Italië/Italiaans</p>]]></description>
      <guid>https://picl.nl/films/ce-ancora-domani/</guid>
      <pubDate>Thu, 19 Sep 2024 10:00:57 +00:00</pubDate>
    </item>
    <item>
      <title><![CDATA[blur: To The End]]></title>
      <description><![CDATA[<p>Documentaire over Britse poprockband die na 8 jaar weer nieuwe muziek uitbracht</p>
<p><img src='https://picl.nl/wp-content/uploads/2024/09/blur_-To-The-End_st_1_jpg_sd-low_Credit-Altitude.jpg'/></p>
<p>Na een stilte van acht jaar bracht het Britse poprockfenomeen Blur, opgericht in de jaren ‘90, vorig jaar hun langverwachte nieuwe album uit: The Ballad of Darren. Deze documentaire neemt je mee achter de schermen tijdens hun reünie, terwijl ze nieuwe nummers opnemen en zich voorbereiden op hun optredens in het iconische Wembley Stadium in 2023. In de jaren ’90 veroverde de Britse vierkoppige poprockband Blur de wereld met hun vernieuwende geluid. Na een reeks succesvolle albums en een split in 2003, kwamen ze in 2009 weer samen, maar het duurde tot 2015 totdat het album The Magic Whip verscheen. Daarna bleef het een tijdje stil, totdat vorig jaar hun langverwachte comebackalbum The Ballad of Darren uitkwam. Deze documentaire onthult hoe de vier bandleden elkaar tijdens hun reünie opnieuw wisten te inspireren, terwijl ze nieuwe muziek opnamen en zich voorbereidden op hun uitverkochte shows in Wembley Stadium in 2023. Met iconische nummers, studiobeelden en het leven on the road biedt deze documentaire een intieme blik op deze iconische Engelse band, die al meer dan dertig jaar een belangrijke positie inneemt in het Britse culturele leven.</p>
<p>Te zien tot 13 januari 2025. Nu ook te zien in het filmtheater.</p>
<p>documentaire, muziek/Verenigd Koninkrijk/Engels</p>]]></description>
      <guid>https://picl.nl/films/blur-to-the-end/</guid>
      <pubDate>Thu, 19 Sep 2024 10:00:57 +00:00</pubDate>
    </item>
    <item>
      <title><![CDATA[Hwaran]]></title>
      <description><![CDATA[<p>Zuid-Koreaanse thriller en misdaadfilm met veel onderhuidse spanning</p>
<p><img src='https://picl.nl/wp-content/uploads/2024/08/Hwaran_st_1_jpg_sd-low.jpg'/></p>
<p>Met deze debuutfilm maakt de Zuid-Koreaanse regisseur Kim Chang-hoon meteen nieuwsgierig naar volgend werk. In Hwaran volgen we de 17-jarige Yeon-gyu. Hij wil een beter leven, ver weg van alle ellende, maar hij lijkt maar niet te kunnen ontsnappen uit een vicieuze cirkel van geweld. Een misdaadfilm en psychologische thriller met sterk acteerwerk en veel onderhuidse spanning. Yeon-gyu, een tiener gewend aan armoede en huiselijk geweld, werkt hard in een uitzichtloze stad om te ontsnappen aan zijn ellendige leven. Zijn enige hoop is om genoeg geld te sparen om met zijn moeder naar Nederland te verhuizen. Hij wordt opgenomen door de bendeleider Chi-geon, die zijn littekens herkent en sympathie voelt voor de tienerjongen. Maar naarmate de tijd verstrijkt wordt Yeon-gyu steeds roekelozer… Zal hij nog weten te ontsnappen?</p>
<p>Te zien tot 13 januari 2025. Nu ook te zien in het filmtheater.</p>
<p>thriller/Zuid-Korea/Koreaans</p>]]></description>
      <guid>https://picl.nl/films/hwaran/</guid>
      <pubDate>Thu, 19 Sep 2024 10:00:57 +00:00</pubDate>
    </item>
    <item>
      <title><![CDATA[Laatste Ronde]]></title>
      <description><![CDATA[<p>Vriendschap, een verbouwing en een vleugje 'Ik Vertrek' in dit vervolg op Ventoux (2015)</p>
<p><img src='https://picl.nl/wp-content/uploads/2024/08/Laatste-Ronde_st_1_jpg_sd-low_September-Film.jpg'/></p>
<p>Bijna tien jaar na de wielerfilm Ventoux – naar de gelijknamige bestseller – is daar het vervolg: Laatste Ronde. De vier vrienden die eerder de Mont Ventoux beklommen komen nu opnieuw samen. Net over de grens in België zorgt de verbouwing van een oud pand voor veel humor, broederschap en bitterzoete momenten. Tien jaar na hun emotionele trip down memory lane met een fietsbeklimming richting Mont Ventoux, komen jeugdvrienden André, Bart, David en Joost weer samen. Ze gaan klussen in een oude opgekochte hoeve van vriend Joost in België, die hij wil omtoveren tot bistro. Inmiddels zijn de mannen diep in de 50 en hoewel het hen niet aan energie ontbreekt, blijken ze niet langer onsterfelijk. Nog steeds wisselen ze moeiteloos ernst af met slap ouwehoeren, maar daarmee ontkomen ze niet aan het feit dat ze ouder worden. Loyaliteit, noodlot en humor zijn hun reddingsboei om de volgende fase in hun leven onder ogen te zien. In Laatste Ronde keren bijna alle acteurs uit Ventoux terug in hun oorspronkelijke rollen. Toch hoef je de eerste film niet gezien te hebben om te kunnen genieten van dit vervolg.</p>
<p>Te zien tot 23 december 2024. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/laatste-ronde/</guid>
      <pubDate>Thu, 19 Sep 2024 10:00:57 +00:00</pubDate>
    </item>
    <item>
      <title><![CDATA[Together 99]]></title>
      <description><![CDATA[<p>Vervolg op Lukas Moodysson’s filmhuishit Together, over een Zweedse commune</p>
<p><img src='https://picl.nl/wp-content/uploads/2024/07/Together-99_st_1_jpg_sd-low_September-Film.jpg'/></p>
<p>In 2000 keerde de Zweedse filmmaker Lukas Moodysson met Together terug naar het jaar 1975, waarin hij het wel en wee van de bewoners van een links-activistische commune belichtte. Nu, met Together 99, brengt hij dezelfde personages opnieuw samen om te ontdekken hoe hun levens zich 24 jaar later ontwikkeld hebben. Wat is er nog over van de commune? In 1999 blijken er van de oorspronkelijke commune nog maar twee leden over te zijn: de vredelievende Göran en Klasse. Hoewel ze nooit zijn vertrokken, is het vuur van de hippie-idealen uit de jaren zeventig ook bij hen gedoofd. Om de sleur te doorbreken, nodigt Klasse stiekem oude leden van de commune uit voor Görans verjaardagsfeest. Wat volgt is een hartverwarmend weerzien van vijftigers die proberen de verbondenheid van vroeger te herontdekken. Ouder worden, terugblikken, verlangen naar het verleden en vooruit kijken naar de toekomst: nostalgie voert de boventoon in deze gevoelige komedie van de Zweedse regisseur Lukas Moodysson, die hij zelf “’s werelds treurigste comedy” noemt.</p>
<p>Te zien tot 13 januari 2025. Net uit het filmtheater.</p>
<p>drama, komedie/Zweden/Zweeds</p>]]></description>
      <guid>https://picl.nl/films/together-99/</guid>
      <pubDate>Thu, 19 Sep 2024 10:00:57 +00:00</pubDate>
    </item>
    <item>
      <title><![CDATA[Maria Montessori]]></title>
      <description><![CDATA[<p>Ode aan Maria Montessori's baanbrekende lesmethoden en de kracht van vrouwen</p>
<p><img src='https://picl.nl/wp-content/uploads/2024/05/Maria-Montessori_st_3_jpg_sd-low.jpg'/></p>
<p>“Leer mij het zelf te doen” – deze uitspraak vat perfect de essentie samen van het wereldwijd vertegenwoordigde Montessorionderwijs. Ten grondslag hiervan liggen de ideeën van de Italiaanse Maria Montessori, een pionier die haar tijd ver vooruit was. Aan het begin van de 20e eeuw, een tijdperk gedomineerd door mannelijke denkers, wist zij haar revolutionaire ideeën over onderwijs vorm te geven en te verspreiden. In het Rome van de vroege 20e eeuw kruisen de paden van Maria Montessori (Jasmine Trinca) en de Franse courtisane Lili d’Alengy (Leïla Bekhti), die Parijs is ontvlucht om haar dochter te beschermen tegen de openbaarmaking van haar leerstoornis. Wat Maria op dat moment niet weet, is dat deze ontmoeting onbedoeld de fundering zal zijn voor haar revolutionaire onderwijsmethode. Maria laat Lili zien dat haar dochter niet slechts iemand is met beperkingen, maar een volwaardig individu, boordevol potentie en met een krachtige eigen wil. Maria Montessori is een meeslepend kostuumdrama dat niet zozeer streeft naar een strikt historisch accuraat portret van Maria Montessori, maar eerder de filosofie achter haar onderwijsmethode viert. Een feministisch portret, want in de krachtige principes van haar werk ligt de vrouwelijke vastberadenheid ten grondslag. Meer van dit soort films zien? Bekijk onze selectie onderwijsfilms.</p>
<p>Te zien tot 23 december 2024. Net uit het filmtheater.</p>
<p>drama/Frankrijk/Frans, Italiaans</p>]]></description>
      <guid>https://picl.nl/films/maria-montessori/</guid>
      <pubDate>Thu, 19 Sep 2024 10:00:57 +00:00</pubDate>
    </item>
    <item>
      <title><![CDATA[Il Pleut dans la Maison]]></title>
      <description><![CDATA[<p>Zinderende zomer docu-fictie over de onvoorwaardelijke band tussen broer en zus</p>
<p><img src='https://picl.nl/wp-content/uploads/2024/07/Il-Pleut-dans-la-Maison_st_1_jpg_sd-low.jpg'/></p>
<p>Belgisch filmmaker Paloma Sermon-Daï maakt direct indruk met haar debuutfilm Il pleut dans la maison. Een fascinerend portret, ergens tussen documentaire en fictie, van een broer en een zus tijdens een broeierige zomer. Na geselecteerd te zijn voor veel filmfestivals, is het nu al een van de meest langverwachte films van dit jaar. Onder een brandende zomerzon worden de zeventienjarige Purdey en haar vijftienjarige broer Makenzy aan hun lot overgelaten. Ergens tussen de zorgeloosheid van de adolescentie en de verantwoordelijkheden van het volwassen leven, werkt Purdey als schoonmaker in een vakantiepark en verdient Makenzy wat geld met het bestelen van toeristen. In wat de laatste zomer van hun jeugd lijkt te zijn, zijn ze op elkaar aangewezen. Sermon-Daï studeerde af met de korte documentaire Mackenzy, waarin een jongen en zijn zus centraal staan tijdens een middag op het pretentieuze Visions du Réel-festival in hun dorp. 7 jaar later keert ze weer terug naar Wallonië voor haar eerste speelfilm. Hierin zet ze opnieuw de twee protagonisten uit haar afstudeerfilm in om haar verhaal te vertellen. Il pleut dans la maison werd geselecteerd voor de Semaine de la Critique van Cannes waar het de Prix French Touch won.</p>
<p>Te zien tot 2 december 2024. Nu ook te zien in het filmtheater.</p>
<p>drama/België/Frans</p>]]></description>
      <guid>https://picl.nl/films/il-pleut-dans-la-maison/</guid>
      <pubDate>Thu, 19 Sep 2024 10:00:57 +00:00</pubDate>
    </item>
    <item>
      <title><![CDATA[Un Amor]]></title>
      <description><![CDATA[<p>Psychologisch drama over een onverwachte hartstocht die zowel verrijkt als vernietigt</p>
<p><img src='https://picl.nl/wp-content/uploads/2024/07/Un-Amor_st_4_jpg_sd-low_Un-Amor.jpg'/></p>
<p>In 2020 publiceerde de Spaanse schrijfster Sara Mesa ‘Un amor’, een roman over een hartstocht die zowel kan verrijken als vernietigen. Regisseur Isabel Coixet heeft het boek nu verfilmd, met Laia Costa in de hoofdrol. Het resultaat is een diep psychologisch drama over een jonge vrouw op zoek naar liefde, voor zichzelf en voor anderen. Vertaalster Natalia is de hectiek van de stad zat. Ze verhuist naar La Escapa, een afgelegen dorp op het Spaanse platteland. Samen met haar hond kijkt ze met smacht uit naar een nieuw leven, maar haar agressieve huisbaas en wantrouwende dorpsgenoten maken het haar niet gemakkelijk. Als haar huisbaas de broodnodige reparaties aan Natalia’s bouwval weigert, komt haar buurman Andreas met een merkwaardig voorstel: hij repareert haar dak in ruil voor seksuele handelingen. Ze stemt in en hun relatie verandert al snel in een obsessieve passie. Un Amor heeft op diverse filmfestivals prijzen gewonnen, met name voor de krachtige vertolkingen van hoofdrolspelers Laia Costa (Victoria, Only You) en Hovik Keuchkerian (La Casa de Papel). Fan van Spaanse cinema? Bekijk onze selectie Spaanse films.</p>
<p>Te zien tot 16 december 2024. Nu ook te zien in het filmtheater.</p>
<p>drama, romantiek/Spanje/Spaans</p>]]></description>
      <guid>https://picl.nl/films/un-amor/</guid>
      <pubDate>Thu, 19 Sep 2024 10:00:58 +00:00</pubDate>
    </item>
    <item>
      <title><![CDATA[City of Wind (A Young Shaman)]]></title>
      <description><![CDATA[<p>Traditie botst met moderniteit in deze subtiele coming-of-age uit Mongolië</p>
<p><img src='https://picl.nl/wp-content/uploads/2024/07/City-of-Wind-A-Young-Shaman-_st_5_jpg_sd-low.jpg'/></p>
<p>De 17-jarige Ze uit Ulaanbaatar heeft twee gezichten: enerzijds is hij een gerespecteerd sjamaan, anderzijds is hij een doodnormale puber die zijn haar impulsief blond verft én gevoelens krijgt voor leeftijdsgenoot Maralaa. Deze nieuwe emotionele en lichamelijke verlangens markeren het begin van een fascinerende zelfontdekkingsreis in City of Wind (A Young Shaman). Ulaanbaatar, hoofdstad van Mongolië, is een stad van contrasten: moderne wolkenkrabbers tegenover verouderde Sovjetgebouwen en aan de rand van de stad bevinden zich nog traditionele yurts. In een van deze yurts woont de 17-jarige Ze, een gerespecteerd sjamaan. Met hulp van voorouderlijke geesten staat hij de mensen met raad en daad bij. Maar dan wordt hij verliefd op Maralaa, die zijn spirituele praktijken maar belachelijk vindt. Zij laat hem een andere kant van de stad zien: het bruisende nachtleven. Hoe verhoudt zijn spirituele roeping zich tot deze nieuwe wereld? In haar speelfilmdebuut City of Wind (A Young Shaman), dat ze zelf schreef, verkent de Mongoolse regisseur Lkhagvadulam Purev-Ochir op subtiele wijze de botsing tussen oud en nieuw, en hoe deze botsing het dagelijks leven in Mongolië beïnvloedt.</p>
<p>Te zien tot 2 december 2024. Nu ook te zien in het filmtheater.</p>
<p>drama/Mongolië, Nederland, Frankrijk, Qatar en Duitsland/Mongools</p>]]></description>
      <guid>https://picl.nl/films/city-of-wind-a-young-shaman/</guid>
      <pubDate>Thu, 19 Sep 2024 10:00:58 +00:00</pubDate>
    </item>
    <item>
      <title><![CDATA[Sometimes I Think About Dying]]></title>
      <description><![CDATA[<p>Droge tragikomedie met Daisy Ridley over sociale angst en de behoefte aan verbinding</p>
<p><img src='https://picl.nl/wp-content/uploads/2024/06/Sometimes-I-Think-About-Dying_st_5_jpg_sd-low_Saks-Picture-Company.jpg'/></p>
<p>Een herkenbaar scenario voor velen die ooit op een kantoor hebben gewerkt: een vrij eentonig bestaan in een niet al te gezellige omgeving, omringd door collega’s met wie het lastig kan zijn een band te smeden. In de sombere komedie Sometimes I Think About Dying gebruikt regisseur Rachel Lambert de kantoorsetting als achtergrond voor een verhaal over sociale angst en de behoefte aan verbinding. De introverte Fran werkt op het kantoor van een havenbedrijfje in Oregon. Ze worstelt met sociaal contact en doorbreekt haar eentonige leven door vaak na te denken over de dood en de verschillende manieren waarop ze zou kunnen sterven. Maar als ze haar nieuwe collega Robert aan het lachen maakt, verandert alles. Wat begint met een glimlach, leidt tot een gesprek, een date en een vonk. Maar wat Fran voornamelijk in de weg staat, is Fran zelf. Sometimes I Think About Dying is een verfilming van het toneelstuk van Kevin Armento en werd op het Sundance Film Festival genomineerd voor de Grote Juryprijs. De hoofdrol wordt vertolkt door Star Wars-actrice Daisy Ridley, die op melancholische maar charmante wijze de banale eenzaamheid overtuigend tot leven brengt.</p>
<p>Te zien tot 18 november 2024. Nu ook te zien in het filmtheater.</p>
<p>drama/VS/Engels</p>]]></description>
      <guid>https://picl.nl/films/sometimes-i-think-about-dying/</guid>
      <pubDate>Thu, 19 Sep 2024 10:00:58 +00:00</pubDate>
    </item>
    <item>
      <title><![CDATA[La Chimera]]></title>
      <description><![CDATA[<p>Nieuwste filmsprookje van Alice Rohrwacher met Josh O'Connor in de hoofdrol</p>
<p><img src='https://picl.nl/wp-content/uploads/2024/04/La-Chimera_st_1_jpg_sd-low_September-Film.jpg'/></p>
<p>Met haar nieuwste speelfilm zet Alice Rohrwacher (Lazzaro Felice) opnieuw een levensecht sprookje neer. La Chimera – te vertalen als ‘de onbereikbare droom’ – neemt je mee naar de jaren 80 in de Toscane, waar een Britse archeoloog zich aansluit bij een bende kunstrovers. Een film die even sprankelend als aangrijpend is; even droevig als diep romantisch. Jaren ’80, Riparbella aan de Tyrreense zee. Iedereen heeft zijn eigen ‘Chimera’, iets dat ze proberen te bereiken maar nooit kunnen vinden. De grafrovers van de Tombaroli bende jagen op gemakkelijke rijkdom door Etruskische relikwieën te stelen. De Britse Arthur sluit zich bij ze aan en probeert zo de leegte op te vullen die hij voelt sinds hij zijn grote liefde Beniamina verloor. In een avontuurlijke reis tussen de levenden en de doden, tussen bossen en steden, tussen feesten en eenzaamheid, blijkt het lot van alle zoekenden naar de Chimera volledig met elkaar verweven. Na Le meraviglie (2014) en Lazzaro felice (2018) is La Chimera de afsluiter van een trilogie waarin Alice Rohrwacher de identiteit van Italië onderzoekt. De hoofdrol wordt gespeeld door Josh O’Conner die vooral bekend is van zijn rol als Prince Charles in The Crown. Hij speelde o.a. ook in God’s Own Country, Only You en Mothering Sunday.</p>
<p>Te zien tot 4 november 2024. Net uit het filmtheater.</p>
<p>drama/Italië/Italiaans, Engels</p>]]></description>
      <guid>https://picl.nl/films/la-chimera/</guid>
      <pubDate>Thu, 19 Sep 2024 10:00:58 +00:00</pubDate>
    </item>
    <item>
      <title><![CDATA[Critical Zone]]></title>
      <description><![CDATA[<p>De straten van Teheran dienen als decor voor een bad trip in het holst van de nacht</p>
<p><img src='https://picl.nl/wp-content/uploads/2024/07/Critical-Zone_st_2_jpg_sd-low-1.jpg'/></p>
<p>“Een schreeuw van 99 minuten in naam van verzet en vrijheid,” aldus de jury van het Locarno Film Festival, die deze omstreden film unaniem bekroonde met de Gouden Luipaard. Regisseur Ali Ahmadzadeh portretteert Teheran als een bad trip en vangt op unieke wijze de polsslag van het Iraanse volk: wanhopig op zoek naar verlossing en woedend in hun verzet tegen het regime. In het holst van de nacht leidt drugsdealer Amir een eenzaam bestaan. Met zijn hond Fred als gezelschap en zijn GPS als gids rijdt hij doelloos door de straten van Teheran. Hij biedt zijn klanten, stuk voor stuk verloren zielen, niet alleen zijn bedwelmende middelen, maar ook een luisterend oor en een troostende schouder. Want achter hun zoektocht naar roes en escapisme gaat een hele hoop wanhoop en woede schuil. Komt er ooit een einde aan deze wakkere nachtmerrie? Regisseurs met een kritische en onafhankelijke visie hebben het zwaar in Iran, zoals ook blijkt uit de ervaringen van Ali Ahmadzadeh. In augustus 2022 werd hij gearresteerd, vermoedelijk vanwege het maken van deze film: het ministerie van Cultuur en Islamitische Leiding had hem namelijk geen vergunning gegeven voor deze inmiddels veelbekroonde productie.</p>
<p>Te zien tot 2 december 2024. Nu ook te zien in het filmtheater.</p>
<p>drama/Iran/Perzisch</p>]]></description>
      <guid>https://picl.nl/films/critical-zone/</guid>
      <pubDate>Thu, 19 Sep 2024 10:00:58 +00:00</pubDate>
    </item>
    <item>
      <title><![CDATA[Le Tableau Volé]]></title>
      <description><![CDATA[<p>Humoristisch drama vol hebzucht, leugens en hypocrisie binnen de kunstwereld</p>
<p><img src='https://picl.nl/wp-content/uploads/2024/07/Le-Tableau-Vol-_st_2_jpg_sd-low-1680x707.jpg'/></p>
<p>In de kunstwereld draait alles om geld. Wie niet slim door deze wereld navigeert, loopt het risico de vondst van de eeuw te missen. Dat ondervindt veilingmeester André aan den lijve wanneer hij een lang vermist werk van Egon Schiele ontdekt. Al snel belandt hij in een web van manipulatie en leugens, want er zijn kapers op de kust… Le Tableau Volé is gebaseerd op een waargebeurd verhaal. Veilingmeester André Masson, specialist in moderne kunst, krijgt lucht van een bijzondere ontdekking: in het Franse Mulhouse is een schilderij gevonden van de Oostenrijkse expressionist Egon Schiele. Het schilderij, een meesterwerk dat sinds 1939 vermist is en door de nazi’s werd geroofd, blijkt echt te zijn en is nu in handen van een nietsvermoedende jongeman en zijn moeder. Voor André is dit de kroon op zijn carrière, maar de ontdekking brengt ook risico’s met zich mee: er zijn kapers op de kust. Le Tableau Volé, gebaseerd op ware gebeurtenissen, biedt een scherp en humoristisch kijkje in de kunstwereld. Het laat zien hoe niet alleen de kunstwereld doordrenkt is van hebzucht, ergernissen, leugens en hypocrisie, maar hoe deze eigenschappen inherent zijn aan mensen, binnen welke wereld je je ook begeeft. De hoofdrollen in deze Franse film zijn voor Léa Drucker (Close) en Alex Lutz (Une nuit, Vortex).</p>
<p>Te zien tot 16 december 2024. Nu ook te zien in het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/le-tableau-vole/</guid>
      <pubDate>Thu, 19 Sep 2024 10:00:58 +00:00</pubDate>
    </item>
    <item>
      <title><![CDATA[Alreadymade]]></title>
      <description><![CDATA[<p>Hoe een urinoir het meest invloedrijke werk ooit in de moderne kunst werd</p>
<p><img src='https://picl.nl/wp-content/uploads/2024/02/Alreadymade_st_1_jpg_sd-low.jpg'/></p>
<p>“Is dit nou kunst?” is een vraag die vaak gesteld wordt in musea voor moderne en hedendaagse kunst. Maar die vraag werd vorige eeuw pas écht gesteld toen ‘Fountain’ de kunstwereld op zijn kop zette. Kon dit bestaande, readymade, product – een urinoir welteverstaan – een kunstwerk zijn? En wie heeft het echt gemaakt? De documentaire Alreadymade zoekt het uit met alleen readymade beelden. Waarom werd het witte urinoir zo’n ontzettend bekend kunstwerk dat in musea over de hele wereld te zien is? Was het een marketingstunt, was het misogynie of een uit de hand gelopen mysterie? Of werkelijk genialiteit? Het werk dat in de volksmond wordt toegekend aan Marcel Duchamps is vermoedelijk helemaal niet van de Franse kunstenaar. Mogelijk is het werk bedacht en gemaakt door een vrouwelijke kunstenaar. Wat betekent dat voor de waarde van het werk en van de talloze kopieën die zich in de depots van musea voor moderne kunst bevinden? Auteurschap, originaliteit en creativiteit worden bevraagd in een experimentele vorm van documentaire die zelf óók readymade is: in Alreadymade wordt het verhaal op virtuoze wijze verweven met gevonden materiaal uit verschillende bronnen, waardoor inhoud en vorm één worden. Meer docu’s zien? Bekijk onze selectie documentaires.</p>
<p>Te zien tot 4 november 2024. Net uit het filmtheater.</p>
<p>documentaire/Nederland/Nederlands, Duits, Engels, Frans</p>]]></description>
      <guid>https://picl.nl/films/alreadymade/</guid>
      <pubDate>Thu, 19 Sep 2024 10:00:58 +00:00</pubDate>
    </item>
    <item>
      <title><![CDATA[De Bezette Stad]]></title>
      <description><![CDATA[<p>Steve McQueens ode aan Amsterdam in oude en nieuwe tijden van bezetting</p>
<p><img src='https://picl.nl/wp-content/uploads/2023/12/De-Bezette-Stad_st_2_jpg_sd-low.jpg'/></p>
<p>Britse regisseur Steve McQueen verhuisde jaren geleden naar onze hoofdstad en nam zijn Oscars (voor 12 Years a Slave) met hem mee. Ondertussen is hij van Amsterdam gaan houden en die liefde uit hij in het poëtische en hoopgevende stadsepos De Bezette Stad. Met de stem van Carice van Houten en nu opnieuw op Picl te zien in onze Gouden Kalf Selectie. Amsterdam heeft een rijke, soms schrijnende geschiedenis. Steve McQueen combineert misschien wel de donkerste delen van die geschiedenis, over de nazi-bezetting, met beelden van de afgelopen jaren tijdens de coronapandemie. Hij werd geïnspireerd door het boek Atlas van een Bezette Stad. Amsterdam 1940-1945 van zijn partner en journalist Bianca Stigter en schakelde Carice van Houten in om over de plekken uit dat boek te vertellen. Aan de ene kant toont McQueen hoe de bezetting de stad nog steeds achtervolgt. Aan de andere kant een levendige reis door de laatste jaren van pandemie en protest. Het zorgt voor een gedurfde en meditatieve totaalervaring, waarbij Amsterdam, haar inwoners en vooral haar weerbarstigheid centraal staan. Steve McQueen (geboren in Londen in 1969) woont al bijna 30 jaar in Amsterdam. Zijn epos 12 Years a Slave won maar liefst 3 Oscars, waaronder die voor Beste Film. McQueen kun je ook kennen van Shame (2011) en Hunger (2008).</p>
<p>Te zien tot 4 november 2024. Net uit het filmtheater.</p>
<p>documentaire/Verenigd Koninkrijk en Nederland/Nederlands</p>]]></description>
      <guid>https://picl.nl/films/de-bezette-stad/</guid>
      <pubDate>Thu, 19 Sep 2024 10:00:59 +00:00</pubDate>
    </item>
    <item>
      <title><![CDATA[Neem Me Mee]]></title>
      <description><![CDATA[<p>Een seniorentrip naar Zuid-Frankrijk met o.a. Jeroen Krabbé en Renée Soutendijk</p>
<p><img src='https://picl.nl/wp-content/uploads/2024/08/Neem-Me-Mee_st_1_jpg_sd-low.jpg'/></p>
<p>Een gevarieerd groepje senioren (gespeeld door o.a. Jeroen Krabbé en Renée Soutendijk) trekt naar een vakantieoord in Frankrijk, waar tijdens etentjes en uitjes wordt gekeuveld over oude liefdes, (klein)kinderen en lichamelijke gebreken. Hoewel niet alles is zoals verwacht, leeft de groep helemaal op. De feelgoodfilm Neem Me Mee is nu te zien als onderdeel van onze Gouden Kalf Selectie. Zes 70-plussers, onbekenden van elkaar, gaan samen op vakantie naar Zuid-Frankrijk. Nog voor hun busje de landsgrens passeert, is er al onenigheid; met elkaar en met de jonge reisleider Thijs die de organisatie zwaar onderschat heeft. Als de reis vordert en het gezelschap elkaar beter leert kennen, ontstaat er toch een onverwachte vriendschap. Ze genieten, delen geheimen en onzekerheden, mijmeren, steunen elkaar en stappen zelfs buiten hun comfort zone. Je bent ten slotte nooit te oud voor nieuwe ervaringen. Regisseur Will Koopman maakte eerder onder meer Gooische Vrouwen, April May June en Oogappels. De hoofdrollen in Neem Me Mee zijn voor niemand minder dan Jeroen Krabbé, Renée Soutendijk, Olga Zuiderhoek, Kees Hulst, Helen Kamperveen, Geert de Jong en Minne Koole.</p>
<p>Te zien tot 13 januari 2025. Net uit het filmtheater.</p>
<p>komedie/Nederland/Nederlands</p>]]></description>
      <guid>https://picl.nl/films/neem-me-mee/</guid>
      <pubDate>Thu, 19 Sep 2024 10:00:59 +00:00</pubDate>
    </item>
    <item>
      <title><![CDATA[Mal Viver]]></title>
      <description><![CDATA[<p>In een Portugees hotel halen vijf vrouwen het bloed onder elkaars nagels vandaan</p>
<p><img src='https://picl.nl/wp-content/uploads/2024/06/Mal-Viver-Previously-Unreleased-_st_26_jpg_sd-low.jpg'/></p>
<p>Drie generaties moeders en dochters runnen samen een hotel aan de Portugese kust. Terwijl ze het hoofd boven water proberen te houden, staan de onderlinge verhoudingen op scherp door oud zeer en onuitgesproken conflicten. Mal Viver is het eerste deel van een beklemmend tweeluik, dat zich steeds in hetzelfde hotel afspeelt. In deel twee, Viver Mal, maken we kennis met de klandizie van het hotel. In dit eerste deel ontmoeten we eigenares Sara, haar dochter Piedade en kleindochter Salomé, aangevuld met Piedades zus Raquel en manusje van alles Angela. Centraal staat een ernstig verstoorde moeder-dochterverhouding die als een virus van generatie op generatie lijkt overgesprongen. Regisseur Canijo giet zijn intense psychologische drama in een gestileerde vorm, waarin lange takes en spiegelende ruiten de suggestie versterken dat de personages zichzelf in een glazen kooi hebben opgesloten, waar oud zeer de giftige atmosfeer bepaalt. Als kind kwam hij er met zijn ouders, als volwassene keerde regisseur João Canijo er terug: een hotel nabij het Portugese Oporto waar hij dit benauwende verhaal situeerde. Wie dacht dat het Overlook Hotel uit The Shining het summum van boosaardigheid vertegenwoordigde, heeft nog niet ingecheckt in het Portugese hotel uit Mal Viver. De film won een Zilveren Beer in Berlijn en wordt deze zomer door Eye Filmmuseum naar Nederland gehaald als onderdeel van Previously Unreleased.</p>
<p>Te zien tot 6 januari 2025. Nu ook te zien in het filmtheater.</p>
<p>drama/Portugal en Frankrijk/Portugees</p>]]></description>
      <guid>https://picl.nl/films/mal-viver/</guid>
      <pubDate>Thu, 19 Sep 2024 10:00:59 +00:00</pubDate>
    </item>
    <item>
      <title><![CDATA[Inside the Yellow Cocoon Shell]]></title>
      <description><![CDATA[<p>Slow cinema in zijn meest gedurfde, radicale vorm. Bekroond op het Cannes Filmfestival</p>
<p><img src='https://picl.nl/wp-content/uploads/2024/06/Inside-the-Yellow-Cocoon-Shell-Previously-Unreleased-_st_2_jpg_sd-low.jpg'/></p>
<p>Wanneer Thiện terugkeert naar het platteland van zijn jeugd, blijkt dat het begin van een spirituele (zelf)ontdekkingstocht. Het Vietnamese Inside the Yellow Cocoon Shell is slow cinema in zijn meest gedurfde, radicale vorm. Vorig jaar bekroond met de Camera d’Or van het festival van Cannes. Nadat zijn ouders naar de VS waren geëmigreerd, verhuisde Thiện van de provincie naar het Zuid-Vietnamese Saigon, waar hij als regisseur van bruiloftsreportages zijn brood verdient. Wanneer zijn schoonzus bij een brommerongeluk om het leven komt, ontfermt hij zich noodgedwongen over haar vijfjarige zoon Dao. Diens vader is al jaren spoorloos. Voor de begrafenis reist Thiện met de kist en het kind terug naar zijn geboortegrond. Die reis neemt gaandeweg de vorm aan van een spirituele ontdekkingstocht voor de met geloofstwijfel worstelende Thiện. Naar het einde toe raken realiteit en droom steeds inniger met elkaar verknoopt. Met uitzonderlijk lange takes, trage zooms en een spaarzame montage dompelt debutant Phạm Thiên Ân de kijker onder in Thiệns ervaringen. Die bestaan vooral uit schijnbaar toevallige maar daarom niet minder betekenisvolle ontmoetingen. Eye Filmmuseum haalt Inside the Yellow Cocoon Shell deze zomer naar Nederland als onderdeel van Previously Unreleased.</p>
<p>Te zien tot 30 december 2024. Nu ook te zien in het filmtheater.</p>
<p>drama/Vietnam, Singapore, Frankrijk en Spanje/Vietnamees</p>]]></description>
      <guid>https://picl.nl/films/inside-the-yellow-cocoon-shell/</guid>
      <pubDate>Thu, 19 Sep 2024 10:00:59 +00:00</pubDate>
    </item>
    <item>
      <title><![CDATA[Le procès Goldman]]></title>
      <description><![CDATA[<p>De geruchtmakende rechtszaak rond de Franse activist en crimineel Pierre Goldman</p>
<p><img src='https://picl.nl/wp-content/uploads/2024/06/Le-proc-s-Goldman-Previously-Unreleased-_st_1_jpg_sd-low.jpg'/></p>
<p>Het levensverhaal van de Franse revolutionair en crimineel Pierre Goldman lijkt geknipt voor een biografische film. Regisseur Cédric Kahn beperkte zich tot de legendarische rechtszaak uit 1976, waarin verbaal vuurwerk voor spektakel zorgt. Tegenover Goldmans verbale geweld stelt Kahn een onnadrukkelijke maar met vaste hand gevoerde regie, waaraan het de rechtbank zelf destijds blijkbaar ontbrak. Een van de geruchtmakendste rechtszaken uit de recente Franse geschiedenis vond plaats in 1976. In de beklaagdenbank stond Pierre Goldman (1944-1979), zoon van Joodse verzetsstrijders, revolutionair en crimineel. Na een jaar te hebben meegevochten met Venezolaanse rebellen, keerde Goldman platzak terug in Parijs, waar hij met roofovervallen het hoofd boven water probeerde te houden. Hij werd opgepakt, verdween voor meerdere jaren achter de tralies, maar ging in beroep tegen de verdenking van een tweevoudige moord. Rond deze zaak trekt regisseur Cédric Kahn een intense rechtbankfilm op, waarbij de schuldvraag al snel wordt overschaduwd door complexere thematiek. Getuigenverklaringen blijken op vooroordelen gebaseerd en de rol van de politie is op z’n zachtst gezegd discutabel te noemen. Daar tegenover staat een tierende Goldman die zijn advocaten tot wanhoop dreef. Le procés Goldman was de openingsfilm van de sectie Quinzaine des cinéastes op het Filmfestival van Cannes. De film kreeg diverse nominaties en prijzen, vooral voor hoofdrolspeler Arieh. Eye Filmmuseum haalt de film deze zomer naar Nederland als onderdeel van Previously Unreleased.</p>
<p>Te zien tot 9 december 2024. Nu ook te zien in het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/le-proces-goldman/</guid>
      <pubDate>Thu, 19 Sep 2024 10:00:59 +00:00</pubDate>
    </item>
    <item>
      <title><![CDATA[Animal]]></title>
      <description><![CDATA[<p>Inkijkje in de Griekse toeristenindustrie door de ogen van animator Kalia</p>
<p><img src='https://picl.nl/wp-content/uploads/2024/06/Animal-Previously-Unreleased-_st_2_jpg_sd-low.jpg'/></p>
<p>In het Griekse strandhotel Mirage genieten de voornamelijk oudere vakantiegangers van allerhande entertainment: dansvoorstellingen, bingo, aquarobics. Bij Kalia, een van de entertainers, begint de onvermijdelijke fysieke en mentale slijtage er na negen jaar flink in te hakken. In een negatieve spiraal van aftakeling verliest ze langzaam haar levenslust. Animal geeft zo een gelaagd inkijkje in de Griekse toeristenindustrie. Voor Kalia en haar jongere collega-entertainers is het werk een lucratieve bron van inkomsten, met als bijkomend voordeel dat ze kunnen genieten van een bohemienachtig bestaan. Maar aan dit leventje lijkt een einde te komen als Kalia tijdens een optreden in een discotheek een lelijke val maakt, waar ze een nare wond aan overhoudt. Maar de pijn is niet alleen fysiek: Kalia probeert haar mentale worstelingen te verzachten door zich te verliezen in alcohol of vluchtige seks met willekeurige toeristen. Animal, de tweede film van Sofia Exarchou, ging in wereldpremière op het Filmfestival van Locarno, waar vooral hoofdrolspeler Dimitra Vlagopoulou indruk maakte met haar imponerende acteerkunsten. Hoewel de film aanvankelijk niet in Nederland werd uitgebracht, krijgt hij dankzij Eye alsnog een officiële release, als onderdeel van hun Previously Unreleased-reeks.</p>
<p>Te zien tot 16 december 2024. Nu ook te zien in het filmtheater.</p>
<p>drama/Griekenland, Oostenrijk, Bulgarije, Cyprus en Roemenië/Grieks, Engels, Duits</p>]]></description>
      <guid>https://picl.nl/films/animal/</guid>
      <pubDate>Thu, 19 Sep 2024 10:00:59 +00:00</pubDate>
    </item>
    <item>
      <title><![CDATA[Head South]]></title>
      <description><![CDATA[<p>Deze muzikale coming-of-age uit Nieuw-Zeeland is een ode aan de postpunkscene</p>
<p><img src='https://picl.nl/wp-content/uploads/2024/07/Head-South_st_6_jpg_sd-low.jpg'/></p>
<p>Angus zit op een privéschool in Christchurch, Nieuw-Zeeland – een plek waar weinig te beleven valt. Gelukkig is er muziek. Het is 1978 en de postpunk heeft Nieuw-Zeeland bereikt. Vastbesloten om deel uit te maken van deze scene bijt Angus zich vast aan één doel: hij wil in een band. De vurige coming-of-agekomedie Head South, een ode aan de postpunk, was de openingsfilm op IFFR 2024. Angus is een sympathieke, ietwat naïeve tiener die wanhopig ergens bij wil horen. Als hij voor de eerste keer naar een plaat van Public Image Ltd luistert, is het duidelijk: de postpunkscene is waar hij thuishoort. Hij doet er alles aan om hier zijn draai te vinden, maar vervreemdt zich daardoor langzaam van zijn vrienden. Tegelijkertijd liegt hij tegen zijn nieuwe ‘vrienden’ over zijn muzikale talenten. Ingehaald door zijn eigen leugens wordt hij gedwongen de muzikant te worden die hij zegt te zijn en zal hij moeten optreden met een band die (nog) niet bestaat. Na zijn thriller Lone Wolf (2021) schetst Jonathan Ogilvie in zijn vierde film Head South een portret van opgroeien in het Nieuw-Zeeland van 1979. Hij putte inspiratie uit zijn eigen leven, wat resulteerde in een semi-autobiografische coming-of-age film, met een fijne punk soundtrack en een hele hoop herkenbare puberale knulligheid.</p>
<p>Te zien tot 9 december 2024. Nu ook te zien in het filmtheater.</p>
<p>drama, komedie/Nieuw-Zeeland/Engels</p>]]></description>
      <guid>https://picl.nl/films/head-south/</guid>
      <pubDate>Thu, 19 Sep 2024 10:01:00 +00:00</pubDate>
    </item>
    <item>
      <title><![CDATA[Radical]]></title>
      <description><![CDATA[<p>In een Mexicaans grensstadje gooit een bevlogen leraar alle conventies uit het raam</p>
<p><img src='https://picl.nl/wp-content/uploads/2024/05/Radical_st_5_jpg_sd-low_Copyright-2024-WW-Entertainment-1.jpg'/></p>
<p>Het Mexicaanse grensplaatsje Matamoros wordt geteisterd door geweld en corruptie. Veel aandacht voor onderwijs is er dan ook niet. Maar leraar Sergio is vastbesloten om met zijn radicale methodes zijn leerlingen te inspireren. Radical won al meerdere publieksprijzen op festivals en leraar Sergio wordt bevlogen neergezet door acteerveteraan Eugenio Derbez. Leraar Sergio Correa komt vol goede moed aan op zijn nieuwe school in het Mexicaanse Matamoros, tegen de grens met Texas. De bevlogen onderwijzer ontdekt al snel dat er op de school weinig middelen zijn – de computers werden vier jaar geleden gestolen en nooit vervangen – en dat er nog minder enthousiasme is om de jongeren iets bij te leren: de regio wordt geteisterd door bendes, de kinderen komen vaak uit moeilijke thuissituaties en behalen de laagste testscores van het land. Hij besluit het roer compleet om te gooien en ‘radicale’ methodes te gebruiken om zijn leerlingen te inspireren en een betere toekomst te bieden. Radical is gebaseerd op een waargebeurd verhaal, dat prachtig vertolkt wordt door de innemende jonge cast en hoofdrolspeler Mexicaanse superster Eugenio Derbez, die ook een leraar speelde in de Oscarwinnende film Coda. Deze inspirerende aanklacht tegen conventie was de winnaar van de Festival Favorite Award op het Sundance Film Festival en de winnaar van de LIFF publieksprijs op het Leiden International Film Festival. Meer van dit soort films zien? Bekijk onze selectie onderwijsfilms.</p>
<p>Te zien tot 2 december 2024. Net uit het filmtheater.</p>
<p>drama/Mexico/Spaans</p>]]></description>
      <guid>https://picl.nl/films/radical/</guid>
      <pubDate>Thu, 19 Sep 2024 10:01:00 +00:00</pubDate>
    </item>
    <item>
      <title><![CDATA[Back to Black]]></title>
      <description><![CDATA[<p>Biopic over Amy Winehouse, één van de meest iconische muzikanten van de 21e eeuw</p>
<p><img src='https://picl.nl/wp-content/uploads/2024/07/Back-to-Black_st_1_jpg_sd-low.jpg'/></p>
<p>In 2011 overleed de Britse zangeres Amy Winehouse op 27-jarige leeftijd. Ondanks haar korte carrière had ze een enorme impact: haar doorbraakalbum ‘Back to Black’ wordt nog altijd gezien als een van de beste albums ooit. Deze biopic verkent haar leven: haar jeugd, haar intense weg naar succes en de altijd sluimerende innerlijke strijd die haar het leven ontnam. De overmatige roem, drugs en de in de roddelpers breed uitgemeten knipperlichtrelatie met Blake Fielder-Civil wierpen een donkere schaduw over Amy’s leven. Toch kende haar leven ook mooie momenten: voordat de wereldwijde roem haar levensvreugde overschaduwde, genoot ze van haar vroege jaren in een bruisend Londen. Back to Black eert Amy als muzikaal genie, als unieke persoonlijkheid gekenmerkt door humor en eerlijkheid, en als getroebleerde vrouw die worstelde met haar demonen. Back to Black werd gemaakt met medewerking van Amy’s vader Mitch Winehouse en werd geschreven door Matt Greenhalgh, die ook het scenario voor Control van Anton Corbijn schreef. Marisa Abela kruipt op overtuigende wijze in de huid van Amy Winehouse.</p>
<p>Te zien tot 9 december 2024. Net uit het filmtheater.</p>
<p>drama, muziek/Verenigd Koninkrijk/Engels</p>]]></description>
      <guid>https://picl.nl/films/back-to-black/</guid>
      <pubDate>Thu, 19 Sep 2024 10:01:00 +00:00</pubDate>
    </item>
    <item>
      <title><![CDATA[The Zone of Interest]]></title>
      <description><![CDATA[<p>Cinematografisch meesterwerk, verbeeldt de Holocaust zoals we nooit eerder zagen</p>
<p><img src='https://picl.nl/wp-content/uploads/2024/02/The-Zone-of-Interest_st_3_jpg_sd-low.jpg'/></p>
<p>In de gehele film zetten we geen voet binnen de muren van Auschwitz. Maar de verschrikkingen die zich daar afspeelden voel – en hoor – je continu. Met de meesterlijke visie van regisseur Jonathan Glazer en de indrukwekkende muziek van Mica Levi, is The Zone of Interest een film die onder je huid kruipt en je niet meer loslaat. Winnaar van 2 Oscars en de Grote Juryprijs van Cannes 2023. Pal naast vernietigingskamp Auschwitz leeft kampcommandant Rudolf Höss (Christian Friedel) met zijn gezin in een luxueuze villa. Zijn vrouw Hedwig (Sandra Hüller) bouwt vastberaden een paradijs voor hun gezin, dat ze zich niet meer laat afnemen. De Höss familie houdt stoïcijns vast aan de ontkenning van de tragedie die zich achter de muren van het kamp afspeelt en doet krampachtig alsof het niets met hen te maken heeft. The Zone of Interest is geïnspireerd op het gelijknamige boek van Martin Amis, maar in alle aspecten heeft regisseur Jonathan Glazer (Under the Skin) hier zijn eigen verhaal van gemaakt. Hij deed er maar liefst 10 jaar over en baseerde de film op eigen research naar de getuigenissen van het personeel van de familie Höss, in samenwerking met het Auschwitzmuseum. De film is grotendeels geschoten met verborgen camera’s en houdt zich bewust op afstand van de hoofdrolspelers – geweldig acteerwerk van Christian Friedel (Das weisse Band) en Sandra Hüller (Anatomy of a Fall). Werd genomineerd voor 5 Oscars, waaronder die voor Beste Film, en won uiteindelijk die voor Beste Niet-Engelstalige Film en Beste Geluid.</p>
<p>Te zien tot 4 november 2024. Net uit het filmtheater.</p>
<p>drama/VS, Verenigd Koninkrijk en Polen/Duits, Pools</p>]]></description>
      <guid>https://picl.nl/films/the-zone-of-interest/</guid>
      <pubDate>Thu, 19 Sep 2024 10:01:00 +00:00</pubDate>
    </item>
    <item>
      <title><![CDATA[The Iron Claw]]></title>
      <description><![CDATA[<p>Hartverscheurende familietragedie over vier broers en de moeilijke band met hun vader</p>
<p><img src='https://picl.nl/wp-content/uploads/2024/05/The-Iron-Claw_ps_1_jpg_sd-low-1-e1721650241740.jpg'/></p>
<p>De Von Erichs zijn een legendarische worstelfamilie uit Texas, beroemd geworden door hun spectaculaire optredens in de ring. De vier broers traden in de voetsporen van hun vader Fritz en veroverden de wereld met hun kenmerkende greep ‘The Iron Claw’. Maar wat begon als een familie vol glorie, veranderde in een hartverscheurende tragedie, waarbij de onzichtbare greep van Fritz hun levens verwoestte. Het gaat de vier broers Kevin, Kerry, David en Mike voor de wind; als showworstelaars maken ze furore in de ring. Ze volgen daarbij hun vader en coach Fritz op, die er geen geheim van maakt wie zijn favoriet is. Maar buiten de ring lijkt er een ware ‘Von Erich-vloek’ te heersen en wordt de weg naar eeuwige roem omgeven door ondraaglijke persoonlijke tragedies. The Iron Claw is een hartverscheurend familieverhaal over (giftige) mannelijkheid, de competitieve drang om de top te bereiken en het uiteenvallen van dromen. De cast bestaat o.a. uit Zac Efron (The Greatest Showman, Baywatch), Jeremy Allen White (The Bear) en Harris Dickinson (Triangle of Sadness), die allemaal een enorme fysieke transformatie ondergingen voor hun rol. Opvallend genoeg is de tragedie in The Iron Claw slechts een deel van het volledige verhaal. Regisseur Sean Durkin besloot de meest schrijnende details achterwege te laten, om het publiek niet te overspoelen met nog meer verdriet.</p>
<p>Te zien tot 18 november 2024. Net uit het filmtheater.</p>
<p>drama/VS en Verenigd Koninkrijk/Engels</p>]]></description>
      <guid>https://picl.nl/films/the-iron-claw/</guid>
      <pubDate>Thu, 19 Sep 2024 10:01:00 +00:00</pubDate>
    </item>
    <item>
      <title><![CDATA[Green Border]]></title>
      <description><![CDATA[<p>Vluchtelingendrama over de verraderlijke bossen tussen Belarus en Polen</p>
<p><img src='https://picl.nl/wp-content/uploads/2024/04/Green-Border_st_6_jpg_sd-low_September-Film.jpg'/></p>
<p>In Polen was Green Border een grote hit bij het publiek én de pers. De filmvertoningen werden gevierd als een soort verzetsdaad. Maar tegelijkertijd werd de film ook flink onder vuur genomen door de Poolse populistische regering, die de film op X omschreef als ‘nazipropaganda’. In Green Border probeert een Syrisch gezin via Belarus naar Zweden te reizen. Bekroond met de speciale juryprijs in Venetië. In de verraderlijke bossen tussen Belarus en Polen – de zogenaamde ‘green border’ – belanden vluchtelingen die Europa proberen te bereiken. Belarus probeert de EU te ondermijnen door deze grensoversteek te stimuleren, terwijl Polen weigert ze toe te laten. En zo komen de vluchtelingen in een koud, moerassig niemandsland terecht, zonder eten en zonder medische zorg. Als pionnen in een politiek spel worden de levens van de activistische Julia, grenswachter Jan en een Syrische familie met elkaar verweven. De gerenommeerde Poolse filmmaker Agnieszka Holland wist al driemaal een Oscarnominatie binnen te halen: Angry Harvest (1985), Europa Europa (1990) en In Darkness (2011). Naast succes in Polen heeft Holland ook carrière gemaakt in Hollywood, waar ze meerdere afleveringen regisseerde van topseries als The Wire en House of Cards.</p>
<p>Te zien tot 18 november 2024. Net uit het filmtheater.</p>
<p>drama/Polen/Pools, Arabisch, Engels, Frans</p>]]></description>
      <guid>https://picl.nl/films/green-border/</guid>
      <pubDate>Thu, 19 Sep 2024 10:01:00 +00:00</pubDate>
    </item>
    <item>
      <title><![CDATA[Les pistolets en plastique]]></title>
      <description><![CDATA[<p>Absurdistische komedie over een moordzaak die Frankrijk al jaren in de greep houdt</p>
<p><img src='https://picl.nl/wp-content/uploads/2024/07/Les-pistolets-en-plastique_st_2_jpg_sd-low.jpg'/></p>
<p>De zaak van Xavier Dupont de Ligonnès is een moordzaak die Frankrijk al ruim een decennium in de greep houdt. Hij wordt verdacht zijn hele familie te hebben vermoord en is daarna op mysterieuze wijze verdwenen. Regisseur Jean-Christophe Meurisse gebruikte de zaak als inspiratie voor een energieke en absurdistische komedie: Les pistolets en plastique. Agent Zavatta is volgens velen de beste rechercheur van het land. Op een dag ziet hij op het vliegveld een man die verdacht veel op de voortvluchtige moordenaar Paul Bernardin lijkt. De autoriteiten grijpen onmiddellijk in: de man wordt onmiddellijk na zijn landing in Kopenhagen opgepakt. Terwijl de Deense politie hem probeert te breken, voeren amateurdetectives Léa en Christine hun eigen onderzoek uit. Ze kennen de zaak Bernardin door en door en zijn vastbesloten bewijs te vinden om de gearresteerde man, die zijn onschuld blijft volhouden, voorgoed achter de tralies te krijgen. Daarbij gaan ze een tikkeltje te ver. De zaak van Xavier Dupont de Ligonnès houdt Frankrijk al sinds 2011 in zijn greep. Nog altijd ontbreekt ieder spoor van hem. Het werd de inspiratie voor Les pistolets en plastique.</p>
<p>Te zien tot 9 december 2024. Nu ook te zien in het filmtheater.</p>
<p>komedie/Frankrijk/Frans</p>]]></description>
      <guid>https://picl.nl/films/les-pistolets-en-plastique/</guid>
      <pubDate>Thu, 19 Sep 2024 10:01:00 +00:00</pubDate>
    </item>
    <item>
      <title><![CDATA[Animalia]]></title>
      <description><![CDATA[<p>Deze prachtige scifi-roadmovie uit Marokko geeft veel stof tot nadenken</p>
<p><img src='https://picl.nl/wp-content/uploads/2024/05/Animalia_st_11_jpg_sd-low-1680x704.jpg'/></p>
<p>In haar indrukwekkende debuutfilm combineert regisseur Sofia Alaoui twee elementen die je niet snel samen zou verwachten: ‘sciencefiction’ en ‘Marokko’. Ze gebruikt het betoverende landschap van Marokko als decor voor een ambitieus verhaal dat niet alleen diep geworteld is in haar culturele en religieuze erfgoed, maar tegelijkertijd de meest existentiële vragen van het leven opwerpt. Als Itto, een jonge vrouw van arme Berber-afkomst, met de rijkeluiszoon Amine trouwt, raakt ze langzaam maar zeker gevangen in de geprivilegieerde levensstijl van haar schoonfamilie. Wanneer bovennatuurlijke gebeurtenissen Marokko in chaos storten en ze van haar man wordt gescheiden, staat ze er alleen voor. Hoogzwanger en op zoek naar haar man wordt ze geconfronteerd met een innerlijke strijd. In haar zoektocht wordt ze gedwongen om de Marokkaanse realiteit, en haar positie daarin, onder ogen te komen. Alaoui tart niet alleen de grenzen van het scifi genre, maar betrekt hier ook de vele maatschappelijke kwesties in Marokko bij, van religie tot het kastensysteem en de economische ongelijkheid. Het resultaat is een haast spirituele ervaring die de kijker genoeg stof tot nadenken geeft.</p>
<p>Te zien tot 28 oktober 2024. Net uit het filmtheater.</p>
<p>drama/Marokko/Frans, Arabisch, Berbers</p>]]></description>
      <guid>https://picl.nl/films/animalia/</guid>
      <pubDate>Thu, 19 Sep 2024 10:01:01 +00:00</pubDate>
    </item>
    <item>
      <title><![CDATA[Melk]]></title>
      <description><![CDATA[<p>Ingetogen drama over het rouwproces na het verlies van een doodgeboren baby</p>
<p><img src='https://picl.nl/wp-content/uploads/2024/07/Melk_st_1_jpg_sd-low.jpg'/></p>
<p>Robin en Jonas verliezen hun baby tijdens de zwangerschap, maar Robins lichaam begint melk te produceren. Terwijl ze beiden geen uitdrukking kunnen geven aan hun verdriet, blijft Robin doorgaan met kolven. In Melk laat debuterend regisseur Stefanie Kolk de subtiele nuances van verlies zien. Dit doet ze door zwaarmoedigheid te vermijden en de focus te leggen op rouw in zijn meest natuurlijke vorm: in stilte. In een poging om iets positiefs uit deze tragedie te halen, besluit Robin de melk te bewaren om te doneren aan baby’s die het nodig hebben. Maar tot haar grote frustratie verbieden de autoriteiten dat. Toch blijft ze doorgaan met kolven, en naarmate de tijd vordert, vult de koelkast zich met tientallen flesjes. Wat begon als een voorzichtige nieuwsgierigheid, groeit uit tot een haast obsessieve vastberadenheid om haar melk te doneren. Melk overtuigt zonder dramatische muziek of zware dialogen; het is doordrenkt van stilte, wat het des te indrukwekkender maakt. Actrice Frieda Barnhard (Bijt, Kiddo) overtuigt door de zeer ingetogen wijze waarop ze gestalte geeft aan Robin en haar verdriet. De film werd vorig jaar voor het filmfestival van Venetië geselecteerd.</p>
<p>Te zien tot 25 november 2024. Net uit het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/melk/</guid>
      <pubDate>Thu, 19 Sep 2024 10:01:01 +00:00</pubDate>
    </item>
    <item>
      <title><![CDATA[The Boy and the Heron]]></title>
      <description><![CDATA[<p>De twaalfde en semi-autobiografische film van de Japanse animatiegrootheid Miyazaki</p>
<p><img src='https://picl.nl/wp-content/uploads/2024/07/The-Boy-and-the-Heron_st_2_jpg_sd-low_2023-Studio-Ghibli.jpg'/></p>
<p>Meermaals gaf de 82-jarige Hayao Miyazaki aan met pensioen te gaan. Maar na zijn Oscargenomineerde The Wind Rises (2013), is hier dan toch de twaalfde film van de Japanner. En gelukkig maar, want The Boy and the Heron is wederom een klein meesterwerkje vol creativiteit en kleine details. Stap in de sprookjeswereld van Miyazaki, waar dood en leven naast elkaar bestaan. Het is de Tweede Wereldoorlog als Mahito zijn moeder verliest door een bombardement. Een paar jaar later verhuist hij met zijn vader van Tokio naar het platteland, waar hij wordt opgezadeld met een stiefmoeder. Al snel trekt hij de aandacht van een mysterieuze reiger en blijkt een oude toren een portaal naar een vreemde wereld te zijn. Terwijl Mahito de dood van zijn moeder probeert te verwerken, stapt hij in die magische wereld vol pratende dieren. Hier vervaagt de dood en herrijst het leven in een nieuwe gedaante. Het semi-autobiografische fantasierijke epos The Boy and the Heron is opnieuw een autobiografisch geïnspireerd eerbetoon aan vriendschap. Miyazaki’s Spirited Away (2001), Howl’s Moving Castle (2004) en Princess Mononoke (1997) belandden in de top-10 van winstgevendste films aller tijden in Japan. De animatiestudio achter deze films, Studio Ghibli, is wereldberoemd.</p>
<p>Te zien tot 6 oktober 2024. Net uit het filmtheater.</p>
<p>animatie, avontuur, drama/Japan/Japans</p>]]></description>
      <guid>https://picl.nl/films/the-boy-and-the-heron/</guid>
      <pubDate>Thu, 19 Sep 2024 10:01:01 +00:00</pubDate>
    </item>
    <item>
      <title><![CDATA[Nata Per Te]]></title>
      <description><![CDATA[<p>In deze waargebeurde feelgood probeert de alleenstaande Luca een baby te adopteren</p>
<p><img src='https://picl.nl/wp-content/uploads/2024/06/Nata-Per-Te_st_2_jpg_sd-low.jpg'/></p>
<p>De gebeurtenissen in deze warme film zijn waargebeurd: in 2018 stond een Italiaanse rechter bij hoge uitzondering toe dat een alleenstaand persoon een baby adopteerde. Eigenlijk mogen alleen stellen dat die minimaal drie jaar getrouwd zijn. In het ontroerende Nata per te volgen we de alleenstaande Luca. Hij heeft een vurige kinderwens, maar moet opboksen tegen de starre rechterlijke regels. Het is 2017 en de rechtbank in Napels is op zoek naar een gezin voor het babymeisje Alba, die het syndroom van Down heeft en vanaf haar geboorte in het ziekenhuis werd achtergelaten. Luca, alleenstaand en homoseksueel met een sterk verlangen naar vaderschap, vecht om de voogdij over Alba te verkrijgen. Hoeveel ‘traditionele’ gezinnen moeten eerst nee zeggen voordat Luca in aanmerking kan komen? Nata per te is het waargebeurde verhaal van Luca en Alba: een man en een klein meisje die elkaar hard nodig hebben, ook al lijkt de wereld om hen heen daar niet klaar voor te zijn.</p>
<p>Te zien tot 21 oktober 2024. Nu ook te zien in het filmtheater.</p>
<p>drama/Italië/Italiaans</p>]]></description>
      <guid>https://picl.nl/films/nata-per-te/</guid>
      <pubDate>Thu, 19 Sep 2024 10:01:01 +00:00</pubDate>
    </item>
    <item>
      <title><![CDATA[Terrestrial Verses]]></title>
      <description><![CDATA[<p>De absurditeit van het dagelijks leven in Iran in negen korte verhalen</p>
<p><img src='https://picl.nl/wp-content/uploads/2024/06/Terrestrial-Verses_st_2_jpg_sd-low_September-Film.jpg'/></p>
<p>De opzet is simpel: negen korte verhalen over negen doodgewone Iraanse burgers in gesprek met mensen in machtsposities. De autoriteiten blijven buiten beeld – we zien alleen de burgers, gehoorzaam achter een bureau. In dit mozaïsche schouwspel laten regisseurs Ali Asgari (Until Tomorrow) en Alireza Khatami (Los versos del olvido) zien tegen welke sociale, culturele en religieuze obstakels de Iraanse bevolking aanloopt. Een vrouw die haar door de politie afgepakte hond niet terugkrijgt, een man die zijn pasgeboren kind een niet-goedgekeurde naam wil geven, een vrouw die tijdens een sollicitatiegesprek geconfronteerd wordt met grensoverschrijdend gedrag: in negen eenvoudige scènes wordt de kijker geconfronteerd met de invloed van de staat en haar vaak vernederende machtsspelletjes. Vaak frustrerend, soms geestig maar alle negen even urgent: Terrestrial Verses biedt een kijkje in een kafkaëske wereld van alledaagse onderdrukking. Na de première op het Filmfestival van Cannes in 2023, confisqueerden de Iraanse autoriteiten het paspoort van regisseur Ali Asgari. Hij kwam terecht in een acht maanden durend kat-en-muisspel om zijn paspoort terug te krijgen. Dit incident illustreert treffend de complexiteit van de Iraanse bureaucratie, alsof Asgari verstrikt raakte in een van zijn eigen filmscènes.</p>
<p>Te zien tot 25 november 2024. Net uit het filmtheater.</p>
<p>drama/Iran/Perzisch</p>]]></description>
      <guid>https://picl.nl/films/terrestrial-verses/</guid>
      <pubDate>Thu, 19 Sep 2024 10:01:01 +00:00</pubDate>
    </item>
    <item>
      <title><![CDATA[Le gang des Bois du Temple]]></title>
      <description><![CDATA[<p>Originele, sociaal-realistische heistfilm gesitueerd in de grauwe banlieue van Parijs</p>
<p><img src='https://picl.nl/wp-content/uploads/2024/06/Le-gang-des-Bois-du-Temple-Previously-Unreleased-_st_2_jpg_sd-low-1.jpg'/></p>
<p>Drie mannen uit de achterbuurten van Parijs willen in één klap rijk worden en plegen een gewaagde overval op een auto die een fortuin vervoert. Wat zij nog niet weten, is dat de eigenaar van de buit zint op wraak. In deze originele heistfilm ligt de focus op sociaal-realistische thema’s, waarbij de genadeloze macht van het kapitaal de ware schurk is. Dit verhaal draait niet om doorgewinterde criminelen, maar om jongens die hun streken nog niet zijn verleerd. De één heeft een gezin, de ander droomt van trouwen; hun ambities zijn menselijk, maar financieel totaal onbereikbaar. Het gestolen geld lijkt hun langgekoesterde dromen te kunnen verwezenlijken en ze fantaseren opgewonden over de toekomst. Maar hun zorgeloosheid wordt bruut verstoord wanneer de eigenaar van de buit, een Arabische prins, zijn handlangers op hen afstuurt. Deze genrefilm van de van oorsprong Algerijnse regisseur Ameur-Zaïmeche, die zelf opgroeide in een Parijse banlieue, verraste in de Forum-sectie van de Berlinale 2023 en belandde op de negende plaats in de Cahiers du Cinéma-lijst van beste films van 2023. In Nederland werd de film nooit uitgebracht. Onterecht, vond EYE. Zij brengen Le gang des Bois du Temple alsnog uit als onderdeel van hun Previously Unreleased-reeks.</p>
<p>Te zien tot 25 november 2024. Nu ook te zien in het filmtheater.</p>
<p>actie, drama, misdaad/Frankrijk/Frans, Engels</p>]]></description>
      <guid>https://picl.nl/films/le-gang-des-bois-du-temple/</guid>
      <pubDate>Thu, 19 Sep 2024 10:01:01 +00:00</pubDate>
    </item>
    <item>
      <title><![CDATA[The Peasants]]></title>
      <description><![CDATA[<p>De Poolse kunst en cultuur komen tot leven in deze handgeschilderde animatiefilm</p>
<p><img src='https://picl.nl/wp-content/uploads/2024/06/The-Peasants_st_3_jpg_sd-low_Breakthrufilm.jpg'/></p>
<p>Het regisseursduo DK en Hugh Welchman oogstte in 2013 veel lof met hun Oscargenomineerde animatiefilm Loving Vincent. Het was de allereerste film ooit die volledig met olieverf werd geschilderd. Nu is het duo terug met hun tweede film, The Peasants, waarin ze teruggrijpen naar datzelfde indrukwekkende kunstje: voor de film werkten zo’n honderd kunstenaars samen om meer dan 40.000 olieverfschilderijen te produceren. Op het Poolse platteland van de 19e eeuw kenmerkt het dagelijkse leven zich door jaloezie, roddels en eindeloze vetes. In deze wereld, waarin het diepgeworteld patriarchaat de boventoon voert, staat het vrijgevochten boerenmeisje Jagna voor een grote uitdaging. Zij is namelijk verliefd op Antek, maar wordt gedwongen tot een huwelijk met zijn rijke en vooral veel oudere vader. In The Peasants komen de Poolse kunst en cultuur letterlijk tot leven. DK en Hugh Welchman lieten zich inspireren door toonaangevende Poolse makers: het verhaal is ontleend aan de roman ‘Chlopi’ van Nobelprijswinnaar Władysław Reymont en de handgeschilderde beelden eren het werk van Józef Chelmonski, Ferdynand Ruszczyc en Leon Wyczólkowski, drie toonaangevende Poolse schilders uit de 19e en 20e eeuw.</p>
<p>Te zien tot 18 november 2024. Net uit het filmtheater.</p>
<p>drama/Polen, Servië en Litouwen/Pools</p>]]></description>
      <guid>https://picl.nl/films/the-peasants/</guid>
      <pubDate>Thu, 19 Sep 2024 10:01:01 +00:00</pubDate>
    </item>
    <item>
      <title><![CDATA[Dream Scenario]]></title>
      <description><![CDATA[<p>Nicolas Cage verandert van onopvallende sukkel in de man van ieders dromen</p>
<p><img src='https://picl.nl/wp-content/uploads/2024/05/Dream-Scenario_st_1_jpg_sd-low.jpg'/></p>
<p>In een wereld waarin iedereen zoekt naar erkenning, staat professor Paul Matthews (een briljante Nicolas Cage) aan de zijlijn. Maar dan gebeurt er iets merkwaardigs: miljoenen mensen beginnen opeens over hem te dromen en plots is hij een fenomeen op het internet. Hoe zal Matthews deze wervelwind van aandacht doorstaan? En wat blijft er over als de storm is gaan liggen? Dream Scenario is een tragikomedie vol pijnlijk treffende observaties over faam en cancelcultuur. Doodgewone professor en eenzame loser Paul Matthews wordt van de ene op de andere dag een viral celebrity wanneer hij plots verschijnt in de dromen van miljoenen mensen. Hoe en waarom dit gebeurt, is voor Paul een compleet raadsel, maar hij is er niet boos om. Studenten komen eindelijk naar zijn lessen, hij wordt gevraagd voor grote brand deals en de relatie met zijn vrouw is nog nooit zo goed geweest. Maar dan nemen de nachtelijke verschijningen een duistere wending en veranderen ze in gruwelijke nachtmerries. Dream Scenario markeert het Engelstalige debuut van Noorse regisseur Kristoffer Borgli, die twee jaar geleden doorbrak met zijn debuut Sick of Myself. Voor deze duistere komedie sloeg Borgli de handen ineen met niemand minder dan Ari Aster (Beau is Afraid, Midsommar en Hereditary). Naast Nicolas Cage, stralen ook Julianne Nicholson en Michael Cera in deze unieke film. Meer mooie rollen van Cage vind je in ons programma Picl ♥️ Nicolas Cage.</p>
<p>Te zien tot 21 oktober 2024. Net uit het filmtheater.</p>
<p>drama, komedie/VS/Engels</p>]]></description>
      <guid>https://picl.nl/films/dream-scenario/</guid>
      <pubDate>Thu, 19 Sep 2024 10:01:02 +00:00</pubDate>
    </item>
    <item>
      <title><![CDATA[Pig]]></title>
      <description><![CDATA[<p>Nicolas Cage gaat op zoek naar zijn gestolen truffelvarken in deze verrassende debuutfilm</p>
<p><img src='https://picl.nl/wp-content/uploads/2021/12/Pig_st_4_jpg_sd-high1-1680x1120.jpg'/></p>
<p>Lange tijd zagen we Nicolas Cage niet zo ingetogen als in Pig. In dit knappe speelfilmdebuut van Michael Sarnoski speelt Cage de truffeljager Rob, wiens geliefde varken wordt ontvoerd. Wat volgt is een meeslepend drama vol verrassingen, waarin Rob alles op alles zet om de daders te vinden en zijn varken naar huis te brengen. De zonderlinge kluizenaar Rob woont in de wildernis van Oregon met zijn geliefde varken, dat hem helpt bij de truffeljacht. Als het varken op een dag ontvoerd wordt, keert Rob terug naar de bewoonde wereld en zet hij alles op alles om met haar herenigd te worden. Maar dan zal hij ook zijn verleden onder ogen moeten komen… Michael Sarnoski’s debuutfilm Pig is een verrassende en intieme karakterstudie waarbij geldt: hoe minder je weet, hoe beter. De film werd overladen met positieve recensies, waarin veelal de comeback van Nicolas Cage in een dramarol werd geprezen. Meer mooie rollen van Cage vind je in ons programma Picl ♥️ Nicolas Cage.</p>
<p>Te zien tot 21 oktober 2024. Net uit het filmtheater.</p>
<p>drama, thriller/Verenigd Koninkrijk/Engels</p>]]></description>
      <guid>https://picl.nl/films/pig/</guid>
      <pubDate>Thu, 19 Sep 2024 10:01:02 +00:00</pubDate>
    </item>
    <item>
      <title><![CDATA[Joe]]></title>
      <description><![CDATA[<p>Een ingetogen Nicolas Cage als alcoholist die op het rechte pad probeert te blijven</p>
<p><img src='https://picl.nl/wp-content/uploads/2024/06/1356-joe-101396270008-1680x1120.jpg'/></p>
<p>Met Joe bewezen zowel Nicolas Cage als regisseur David Gordon Green dat ze wel degelijk veel in hun mars hebben. Het jonge talent Tye Sheridan maakte de samenstelling compleet. In het rauwe drama speelt Cage de opvliegende alcoholist Joe, die op het rechte pad probeert te blijven. Wanneer tiener Gary voor zijn bedrijf komt werken, ontfermt Joe zich over hem en ontstaat langzaamaan een bijzondere band. Ex-gedetineerde Joe heeft in het ruige Texas de leiding over een groep mannen die gezonde bomen vergiftigt. Een leven vol geweld, drank en betaalde liefde. Op een dag meldt de 15-jarige Gary zich bij hem, op zoek naar werk. Afkomstig uit een verknipt gezin met een gewelddadige vader, hoopt hij door hard werken aan zijn uitzichtloze bestaan te kunnen ontsnappen. Voor Gary is Joe de held en de uitweg die hij zoekt. Joe herkent zichzelf in de jongen en probeert hem te behoeden voor de misstappen die hij zelf maakte. Joe is gebaseerd op de gelijknamige roman van Larry Brown, met Nicolas Cage eindelijk weer in een ingetogen karakterrol, zoals we lang daarvoor ook zagen in Leaving Las Vegas (1995) en Adaptation (2002). Tye Sheridan (Mud, The Tree of Life en recenter Asphalt City) won voor zijn rol de Best New Young Actor award op het filmfestival in Venetië 2014. Meer mooie rollen van Cage vind je in ons programma Picl ♥️ Nicolas Cage.</p>
<p>Te zien tot 21 oktober 2024. Net uit het filmtheater.</p>
<p>drama/Verenigde Staten/Engels</p>]]></description>
      <guid>https://picl.nl/films/joe/</guid>
      <pubDate>Thu, 19 Sep 2024 10:01:02 +00:00</pubDate>
    </item>
    <item>
      <title><![CDATA[The Unbearable Weight of Massive Talent]]></title>
      <description><![CDATA[<p>In deze hilarische actiekomedie speelt de in-existentiële-crisis Nicolas Cage zichzelf</p>
<p><img src='https://picl.nl/wp-content/uploads/2024/06/UWMT_D06_03872_R-6.jpg'/></p>
<p>Nicolas Cage droomt al jaren van een carrière in de arthousefilm, maar die komt maar niet van de grond. Werkloos en op de rand van de financiële afgrond ziet Cage zich gedwongen om een aanbod van maar liefst 1 miljoen dollar te accepteren om de verjaardag van superfan Javi bij te wonen. Met de komische metafilm The Unbearable Weight of Massive Talent neemt Nicolas Cage zichzelf op de hak en dat pakt bijzonder goed uit. Aangekomen op Mallorca blijkt de excentrieke multimiljonair Javi (een fijne rol van Pedro Pascal) hoofdverdachte in een groot CIA-onderzoek te zijn. Met een carrière die voor dit moment gebouwd is, moet de met een Oscar bekroonde Nicolas Cage de rol van zijn leven op zich nemen om zichzelf en zijn dierbaren te redden. In tegenstelling tot de film, heeft Nicolas Cage de afgelopen jaren wél succes geboekt in de artistieke cinema; je kon hem in 2018 zien in cultfilm Mandy in 2021 in het veelgeprezen drama Pig. The Unbearable Weight of Massive Talent doet denken aan JCVD uit 2008, waarin uitgerangeerde actiefilmster Jean-Claude van Damme zichzelf speelt. Meer mooie rollen van Cage vind je in ons programma Picl ♥️ Nicolas Cage.</p>
<p>Te zien tot 21 oktober 2024. Net uit het filmtheater.</p>
<p>actie, komedie/Verenigde Staten/Engels</p>]]></description>
      <guid>https://picl.nl/films/the-unbearable-weight-of-massive-talent/</guid>
      <pubDate>Thu, 19 Sep 2024 10:01:03 +00:00</pubDate>
    </item>
    <item>
      <title><![CDATA[The Old Oak]]></title>
      <description><![CDATA[<p>Warmhartige, allerlaatste film van Ken Loach over een gastvrije Engelse pub</p>
<p><img src='https://picl.nl/wp-content/uploads/2023/12/The-Old-Oak_st_7_jpg_sd-low.jpg'/></p>
<p>Al meer dan vijftig jaar maakt Ken Loach prijswinnende, maatschappelijke en toch hartverwarmende films. Van de meesterlijke klassieker Kes, tot het recentere I, Daniel Blake en Sorry We Missed You. Maar met zijn 87 lentes is The Old Oak zijn zwanenzang. Deze film nodigt je uit om je hart open te stellen en pleit voor meer barmhartigheid. Zoals we van Loach gewend zijn, is ook deze film een sterk sociaal drama dat zich afspeelt in de arbeidersklasse van Noord-Engeland. Deze regio is historisch gezien verwaarloosd geweest door de Londense beleidmakers en dat is nog steeds te zien aan de hogere niveaus werkloosheid en armoede. ‘The Old Oak’ is de naam van de laatste kroeg in een oud mijnwerkersstadje dat dreigt te sluiten, ondanks de belangrijke sociale functie voor de mopperende dorpsbewoners. De komst van Syrische vluchtelingen zorgt voor extra spanning in het stadje. Dankzij een bloeiende vriendschap tussen pubbaas TJ en een Syrische fotografe, groeit het besef dat ze alleen samen een oplossing kunnen vinden. Voor The Old Oak werkte Loach opnieuw samen met zijn vaste scenarist Paul Laverty en maakte hij kans op de Gouden Palm in Cannes (die Loach al twee keer eerder won).</p>
<p>Te zien tot 14 oktober 2024. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/the-old-oak/</guid>
      <pubDate>Thu, 19 Sep 2024 10:01:03 +00:00</pubDate>
    </item>
    <item>
      <title><![CDATA[The Miracle Club]]></title>
      <description><![CDATA[<p>Met Maggie Smith en Kathy Bates op een hartverwarmende trip naar Lourdes</p>
<p><img src='https://picl.nl/wp-content/uploads/2023/12/The-Miracle-Club_st_1_jpg_sd-low_Copyright-2023-WW-Entertainment.jpg'/></p>
<p>In de schaduw van de Pyreneeën pronkt Lourdes als epicentrum van Mariaverering. Maria verscheen hier maar liefst achttien keer aan het meisje Bernadette Soubirous. Lily, Eileen en Dolly hopen elk op hun eigen wonder en reizen af naar het bedevaartsoord. The Miracle Club is een Ierse feelgood met een hele fijne cast. Dublin, 1968. Het is de droom van elke huisvrouw om de wijde wereld in de trekken, weg van de dagelijkse sleur. Met het winnen van een pelgrimstocht naar de heilige stad Lourdes komt dit voor de gelukkigen Lily, Eileen, en Dolly ineens binnen handbereik. Ze krijgen de kans om zich uit te leven, het leven te vieren en te genieten van hun onafhankelijkheid. Al snel wordt duidelijk dat er meer bij komt kijken en worden de vrouwen geconfronteerd met persoonlijke obstakels. Langzaam maar zeker beginnen ze hun allergrootste geschenk op waarde te schatten: de kracht van hun vriendschap.</p>
<p>Te zien tot 14 oktober 2024. Net uit het filmtheater.</p>
<p>drama, komedie/Ierland en Verenigd Koninkrijk/Engels</p>]]></description>
      <guid>https://picl.nl/films/the-miracle-club/</guid>
      <pubDate>Thu, 19 Sep 2024 10:01:03 +00:00</pubDate>
    </item>
    <item>
      <title><![CDATA[Hockney, I love View]]></title>
      <description><![CDATA[<p>Zomerse roadtrip over twee vrienden en hun missie om David Hockney te ontmoeten</p>
<p><img src='https://picl.nl/wp-content/uploads/2024/07/Hockney-I-love-View_st_9_jpg_sd-low.jpg'/></p>
<p>Voor de Nederlandse schilder Pieter Athmer was zijn grote idool plotseling heel dichtbij: de beroemde David Hockney verhuisde in 2019 van LA naar Normandië. Pieter besloot een speciaal schilderij te maken en dat aan hem aan te bieden. Goede vriend en regisseur Gerardjan Rijnders zag er een documentaire in en samen vertrokken ze naar Normandië. Hockney, I love View is een zomerse roadtrip over twee vrienden met een misse, over kunst, en de ideeën achter Hockney’s schilderijen. De inmiddels 87-jarige David Hockney is zowel de bekendste als populairste levende schilder van dit moment. Er gaat nooit een moment voorbij dat er ergens ter wereld geen grote tentoonstelling van zijn werk is. Zijn schilderij ‘Portrait of an Artist’ uit 1972 werd in 2018 verkocht voor $ 90 miljoen. Naast een succesvol kunstenaar is hij vooral ook een vernieuwer op het gebied van perspectief in zowel fotografie als schilderkunst. En hij is de ontdekker van geheimen en verloren gegane kennis van de oude meesters, waarmee hij voor veel opschudding in de kunstwereld heeft gezorgd. De Engelse kunstenaar veranderde ook Pieter Athmers kijk op het leven. In de documentaire Hockney, I love View hoopt Pieter eindelijk zijn grote inspirator te ontmoeten.</p>
<p>Te zien tot 11 november 2024. Nu ook te zien in het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/hockney-i-love-view/</guid>
      <pubDate>Thu, 19 Sep 2024 10:01:03 +00:00</pubDate>
    </item>
    <item>
      <title><![CDATA[De Middagvrouw]]></title>
      <description><![CDATA[<p>Uiterst emotionele verfilming van Julia Francks’ gelijknamige historische bestseller</p>
<p><img src='https://picl.nl/wp-content/uploads/2024/07/De-Middagvrouw_st_1_jpg_sd-low.jpg'/></p>
<p>Deze ontroerende verfilming van Julia Francks’ gelijknamige bestseller vertelt het verhaal van de jonge Duitse Helene, die tijdens oorlogstijd voor onmogelijke dilemma’s komt te staan. Lange tijd werd ‘Die Mittagsfrau’ (1999) als onverfilmbaar beschouwd, maar filmmaker Barbara Albert durfde de uitdaging aan te gaan. In het bruisende Berlijn van de jaren 20 volgen de Joodse zussen Helene en Martha elk hun eigen pad. Martha dompelt zich onder in het nachtleven en Helene droomt van een carrière als arts. Maar met de opkomst van het naziregime verandert alles. Helenes geliefde Karl komt om, waarna ze noodgedwongen bescherming zoekt bij een nazi-officier. Samen krijgen ze een kind, maar het moederschap en het verbergen van haar Joodse afkomst wegen zwaar op haar. Helene voelt zich steeds meer vervreemd van zichzelf en neemt na de oorlog een rigoureus besluit. Het aangrijpende De Middagvrouw draait niet om oorlogsgeweld, maar om het moedige verzet van een jonge vrouw tegen onrecht. De intrigerende Helene wordt overtuigend vertolkt door de Duitse actrice Mala Emde. De Oostenrijkse filmmaker Barbara Albert was eerder co-producent van o.a. van Toni Erdmann en Quo vadis, Aida?.</p>
<p>Te zien tot 25 november 2024. Nu ook te zien in het filmtheater.</p>
<p>drama/Duitsland, Zwitserland en Luxemburg/Duits</p>]]></description>
      <guid>https://picl.nl/films/de-middagvrouw/</guid>
      <pubDate>Thu, 19 Sep 2024 10:01:03 +00:00</pubDate>
    </item>
    <item>
      <title><![CDATA[Rosalie]]></title>
      <description><![CDATA[<p>Delicaat drama over een behaarde Franse dame die het schoonheidsideaal tart</p>
<p><img src='https://picl.nl/wp-content/uploads/2024/07/Rosalie_st_1_jpg_sd-low.jpg'/></p>
<p>In een kleine Franse gemeenschap in 1870 staat Rosalie op het punt om te trouwen met Abel, een cafébaas die haar bruidsschat goed kan gebruiken. Maar Rosalie heeft een groot geheim waar hij niets van weet: ze is geboren met een extreme vorm van lichaamsbeharing. Gebaseerd op Clémentine Delait, een Franse bebaarde dame en caféhoudster die aan het begin van de 20e eeuw beroemd was. Om haar huwelijkskansen te vergroten, heeft de vader van Rosalie een aanzienlijke bruidsschat gespaard. Café-eigenaar Abel trouwt met Rosalie in de hoop van zijn schulden af te komen. Tijdens hun huwelijksnacht schrikt hij van haar uiterlijk en wijst haar af. Rosalie wil niets liever dan getrouwd blijven en moeder worden. Ze besluit Abel te helpen met zijn schulden en laat haar baard groeien om nieuwsgierige klanten naar het café te trekken. Al snel wint Rosalie de harten van de dorpelingen en ook Abel gaat overstag. Totdat een van zijn schuldeisers Rosalies uiterlijk veroordeelt en daarmee het voortbestaan van het café en het huwelijk op het spel zet. De Franse regisseur Stéphanie Di Giusto (La danseuse) presenteert met Rosalie wederom een film over een uitzonderlijke vrouw. Met hoofdrollen voor Nadia Tereszkiewicz (Les Amandiers, Seules les bêtes) en Benoît Magimel (Le Pot-Au-Feu, Pacifiction).</p>
<p>Te zien tot 11 november 2024. Net uit het filmtheater.</p>
<p>drama/Frankrijk en België/Frans</p>]]></description>
      <guid>https://picl.nl/films/rosalie/</guid>
      <pubDate>Thu, 19 Sep 2024 10:01:03 +00:00</pubDate>
    </item>
    <item>
      <title><![CDATA[Here]]></title>
      <description><![CDATA[<p>Wonderlijke slow cinema met Brussel in de hoofdrol, door Bas Devos</p>
<p><img src='https://picl.nl/wp-content/uploads/2024/04/Here_still_13-1680x1123.jpg'/></p>
<p>De Vlaamse filmmaker Bas Devos maakt het liefst films over zijn woonplaats Brussel. Na Hellhole en Ghost Tropic is er nu het rustige Here: een lofzang aan het multiculturele karakter van de Belgische hoofdstad. Op kalme wijze prikkelt Devos de verbeelding, met genuanceerde portretten en diepgaande reflecties over de relatie tussen mens en natuur. Stefan, een Roemeense bouwvakker in Brussel, staat op het punt om naar Roemenië te vertrekken om daar de zomer door te brengen. Hij werpt een laatste blik in zijn koelkast en komt erachter dat hier nog een lading soep staat. Zonde, vindt hij. De soep deelt hij uit aan familie en vrienden, waardoor hij langer in Brussel blijft dan de bedoeling was. Tijdens zijn wandelingen in deze periode ontmoet hij de Chinees-Belgische Shuxiu, die haar doctoraatsstudie wijdt aan mossen. Zij laat hem dingen zien die hij nog nooit eerder heeft gezien. Here gooide internationaal hoge ogen. Op de afgelopen Berlinale won de film de Encounters-competitie: een relatief nieuwe competitie die de nadruk legt op innovatieve narratieve speelfilms en documentaires. Het gerenommeerde MoMA in New York heeft Here erkend als een van de invloedrijke en innovatieve films van 2023, die “de tand des tijds zal doorstaan.”</p>
<p>Te zien tot 21 oktober 2024. Nu ook te zien in het filmtheater.</p>
<p>drama/België/Frans</p>]]></description>
      <guid>https://picl.nl/films/here/</guid>
      <pubDate>Thu, 19 Sep 2024 10:01:04 +00:00</pubDate>
    </item>
    <item>
      <title><![CDATA[Joan Baez: I am a Noise]]></title>
      <description><![CDATA[<p>Uiterst persoonlijke reis door het leven van de legendarische protestzangeres Joan Baez</p>
<p><img src='https://picl.nl/wp-content/uploads/2024/05/Joan-Baez_-I-am-a-Noise_st_8_jpg_sd-low_Photo-by-Albert-Baez.jpg'/></p>
<p>Zangeres Joan Baez brak in 1959 als een komeet door. Ze groeide uit tot een icoon van de protestgeneratie, bekend om haar betrokkenheid bij de burgerrechtenbeweging, haar protest tegen de Vietnamoorlog en haar relatie met Bob Dylan. In 2019, nu bijna 80 jaar oud, begint ze aan haar afscheidstournee. Hoewel ze nog fit oogt, eist de stijfheid van haar stembanden zijn tol. In Joan Baez: I am a Noise schraapt ze nog één keer haar keel om haar verhaal te doen. Deze allesbehalve conventionele muziekdocumentaire brengt op zeer persoonlijke wijze Baez’s heden en verleden samen: beelden van haar afscheidstournee worden afgewisseld met een schat aan nog nooit eerder vertoond archiefmateriaal, waaronder homevideo’s, dagboekfragmenten en geluidsopnames van therapiesessies. Openhartig vertelt Baez niet alleen over haar leven op het podium, maar vooral over de onbekende schaduwkant van haar leven náást het podium, waar ze worstelt met paniekaanvallen en mentale instabiliteit. Joan Baez: I am a Noise is een openhartige reis door het bewogen leven van een levende legende. Meer docu’s zien? Bekijk onze selectie documentaires.</p>
<p>Te zien tot 14 oktober 2024. Nu ook te zien in het filmtheater.</p>
<p>documentaire/VS/Engels</p>]]></description>
      <guid>https://picl.nl/films/joan-baez-i-am-a-noise/</guid>
      <pubDate>Thu, 19 Sep 2024 10:01:04 +00:00</pubDate>
    </item>
    <item>
      <title><![CDATA[Les indésirables]]></title>
      <description><![CDATA[<p>Officieus vervolg op het veelgeprezen misdaaddrama Les misérables (2019)</p>
<p><img src='https://picl.nl/wp-content/uploads/2024/06/Les-Ind-sirables_st_1_jpg_sd-low_Srab-Films-Lyly-Films-France-2-Cinema-Panache-Productions-La-Compagnie-Cinematographique-e1718718555838.jpg'/></p>
<p>Met zijn debuutfilm Les misérables (2019) maakte regisseur Ladj Ly meteen indruk: het drama over sociale misstanden in de Franse banlieues werd o.a. genomineerd voor een Oscar en won de Juryprijs in Cannes. Met Les indésirables lijkt hij de film een vervolg te geven. Opnieuw toont hij een dieppersoonlijk en krachtig politiek verhaal van een gemeenschap die worstelt zijn plaats te vinden in de maatschappij. Na de plotselinge dood van de burgemeester wordt Pierre, een idealistische jonge dokter, aangesteld om hem te vervangen. Hij is van plan het beleid van zijn voorganger, die ervan droomde de orde in de volksbuurt te herstellen, voort te zetten. Haby, een jonge vrouw die in een van de vervallen torenflats onder Pierres gezag woont, wil niet dat haar familie uit de buurt wordt verdreven waar ze opgroeide. Ze komt op voor hun belangen, die door lokale politici compleet over het hoofd worden gezien. Regisseur Ladj Ly groeide zelf op in een vergelijkbare Parijse buitenwijk, Montfermeil, en zijn ouders kwamen ooit op eenzelfde onrechtmatige manier op straat te staan. Voordat dat Ly filmmaker was, nam hij ook deel aan de rellen in Frankrijk in 2005.</p>
<p>Te zien tot 28 oktober 2024. Nu ook te zien in het filmtheater.</p>
<p>drama/Frankrijk en België/Frans, Engels, Arabisch, Soninke</p>]]></description>
      <guid>https://picl.nl/films/les-indesirables/</guid>
      <pubDate>Thu, 19 Sep 2024 10:01:04 +00:00</pubDate>
    </item>
    <item>
      <title><![CDATA[Los Delincuentes]]></title>
      <description><![CDATA[<p>Slim geconstrueerde, Argentijnse film over een bankoverval en het najagen van vrijheid</p>
<p><img src='https://picl.nl/wp-content/uploads/2024/06/Los-Delincuentes_st_1_jpg_sd-low.jpg'/></p>
<p>In deze Argentijnse film zit weliswaar een bankoveral, een heistfilm kun je Los Delincuentes niet echt noemen. Of beter gezegd: niet alleen maar. Want hij is tegelijkertijd ook een lichtvoetig liefdesdrama, een zwartgeestige misdaadkomedie én een filosofisch gedachte-experiment. Wat begint met een bankmedewerker en een bizar plan, verandert langzaam in een meanderende zoektocht naar de betekenis van vrijheid. Morán, een bankmedewerker in Buenos Aires, heeft een riskant plan bedacht om zichzelf en zijn collega Román te bevrijden van hun slaafse beroepsleven. Hij wil precies genoeg geld van de bank roven om hun pensioen te financieren. Hij zal zijn daad bekennen, om vervolgens nooit meer te hoeven werken – liever 3,5 jaar de gevangenis in dan nog 25 jaar achter het loket. Román, die het geld moet verbergen, stemt uiteindelijk in met dit bizarre voorstel. Het plan lijkt te lukken, totdat een onderzoek op werk ook Román verdacht maakt. Hij besluit de buit te verplaatsen naar het platteland waar hij, ver weg van de ontberingen van het stadsleven, een mysterieuze vrouw ontmoet die zijn leven voorgoed verandert. Met Los Delincuentes onderzoekt regisseur Rodrigo Moreno wat er gebeurt als de werk-privébalans wordt verstoord en vervangen door iets radicaal nieuws, los van de materialistische werkelijkheid. Het originele verhaal en de prachtige natuurbeelden leverden Los Delincuentes na de première in Cannes meerdere prijzen op, waaronder de Grand Prix voor Beste Film op het Film Fest Gent.</p>
<p>Te zien tot 11 november 2024. Net uit het filmtheater.</p>
<p>drama, komedie, misdaad/Argentinië/Spaans</p>]]></description>
      <guid>https://picl.nl/films/los-delincuentes/</guid>
      <pubDate>Thu, 19 Sep 2024 10:01:04 +00:00</pubDate>
    </item>
    <item>
      <title><![CDATA[Evil Does Not Exist]]></title>
      <description><![CDATA[<p>Geraffineerd drama met onheilspellend slotakkoord van de maker van Drive My Car</p>
<p><img src='https://picl.nl/wp-content/uploads/2024/04/Evil-Does-Not-Exist_st_1_jpg_sd-low_September-Film.jpg'/></p>
<p>Na het monstersucces van zijn Oscarwinnende Drive My Car ging Hamaguchi Ryusuke aan de slag met iets heel anders. Wat begon als een verbeelding van nieuwe muziek van componist Eiko Ishibashi, resulteerde uiteindelijk in dit drama over natuur versus stad. Toch is Evil Does Not Exist verre van zwart-wit en laat de film je vooral zelf nadenken over waar het kwaad uit de titel naar verwijst. Takumi en zijn dochter Hana wonen in het dorpje Mizubiki nabij Tokio. Zoals de generaties voor hen leiden ze een bescheiden leven in harmonie met de natuur. Als op een dag bekend wordt dat er plannen zijn om een glamping vlakbij hun huis te bouwen – met gevolgen voor de watervoorziening – ontstaat er onrust onder de bewoners. De komst van de glamping zal de vreedzame gemeenschap en omliggende natuur voorgoed veranderen en heeft hevige gevolgen voor het leven van Takumi. Evil Does Not Exist is de nieuwste film van de Japanse regisseur Hamaguchi Ryusuke, die internationaal doorbrak met het Oscarwinnende rouwdrama Drive My Car (2021) en de liefdestrilogie Wheel of Fortune and Fantasy (2021). Voor Evil Does Not Exist hermonteerde Hamaguchi een film die hij maakte in opdracht voor componist Eiko Ishibashi, die eerder de muziek componeerde voor Drive My Car.</p>
<p>Te zien tot 21 oktober 2024. Net uit het filmtheater.</p>
<p>drama/Japan/Japans</p>]]></description>
      <guid>https://picl.nl/films/evil-does-not-exist/</guid>
      <pubDate>Thu, 19 Sep 2024 10:01:04 +00:00</pubDate>
    </item>
    <item>
      <title><![CDATA[The Promised Land]]></title>
      <description><![CDATA[<p>Episch historisch drama met Mads Mikkelsen als onverzettelijke pionier</p>
<p><img src='https://picl.nl/wp-content/uploads/2024/04/The-Promised-Land_st_8_jpg_sd-low_September-Film.jpg'/></p>
<p>Na twee grote Hollywood producties keert Mads Mikkelsen (Druk, Riders of Justice) met The Promised Land terug naar zijn Deense roots. In deze prikkelende pruikenwestern laait de spanning op, gedreven door een strijd om land, trots, macht en hoogmoed. Een Deense versie van de betere western. 1755, Denemarken. Kapitein Ludvig Kahlen heeft zichzelf als doel gesteld de ongetemde Deense heide leefbaar te maken om in naam van koning Frederik V een kolonie te bouwen. In ruil hiervoor verwacht hij een koninklijke titel met bijbehorende eer en rijkdom. Kahlen heeft er echter al snel een vijand bij. Volgens de meedogenloze landeigenaar Frederik de Schinkel is het stuk grond namelijk al in zijn bezit. Wanneer De Schinkel ontdekt dat twee van zijn arbeiders zijn ontsnapt om zich bij Kahlen aan te sluiten, zweert hij wraak. Kahlen laat zich niet intimideren en gaat de strijd aan, waarbij hij zowel zijn eigen leven als dat van zijn opkomende gemeenschap op het spel zet. In 2012 bundelden Mads Mikkelsen en regisseur Nikolaj Arcel al eerder hun krachten voor A Royal Affair, die een Oscarnominatie ontving en de Zilveren Beer voor het beste script op het Berlijnse filmfestival. Maar Mikkelsen kun je natuurlijk ook kennen van de Deense filmhit Druk (2021), die de Oscar won voor beste buitenlandse film. Met The Promised Land won Mikkelsen alvast de award voor beste acteur bij de European Film Awards.</p>
<p>Te zien tot 7 oktober 2024. Net uit het filmtheater.</p>
<p>drama/Denemarken/Deens</p>]]></description>
      <guid>https://picl.nl/films/the-promised-land/</guid>
      <pubDate>Thu, 19 Sep 2024 10:01:04 +00:00</pubDate>
    </item>
    <item>
      <title><![CDATA[Amor y Matemáticas]]></title>
      <description><![CDATA[<p>Satirische komedie over een huisvader die terugdenkt aan zijn gloriejaren als popster</p>
<p><img src='https://picl.nl/wp-content/uploads/2024/05/Amor-y-Matem-ticas_st_2_jpg_sd-low.jpg'/></p>
<p>Ooit lag de wereld aan zijn voeten als boy band popster, nu is hij een brave huisvader. Terugkijkend op zijn gloriejaren mijmert de dertigjarige Billy: zal hij ooit weer bereiken wat hij toen had? Amor y matemáticas is een satirisch portret van de Mexicaanse middenklasse: welvarende mensen die eigenlijk nooit de stap durven zetten om te doen wat ze écht zouden willen. Terwijl zijn ambitieuze vrouw bouwt aan haar zakelijke carrière, brengt Billy zijn dagen door met de zorg voor hun pasgeboren baby. Met de komst van de nieuwe buurvrouw Monica, een megafan van Billy’s voormalige boyband, verandert alles. Monica’s bewondering brengt hem terug naar de tijd waarin zijn fans zijn ego streelden. Zijn zelfvertrouwen krijgt een flinke boost en hij duikt weer in zijn muziek. Zijn doel: het voltooien van zijn nooit afgemaakte romantische ballad ‘Amor y matemáticas’. Amor y matemáticas is de vijfde speelfilm van Claudia Sainte-Luce. Een prachtig geschoten satire, doorspekt met krachtige dialogen en onderhoudende humor. Het is een verhaal dat je confronteert met de constante lokroep van het grote avontuur, terwijl het leven je tegelijkertijd stevig vasthoudt aan het comfort van de alledaagse routine.</p>
<p>Te zien tot 28 oktober 2024. Nu ook te zien in het filmtheater.</p>
<p>komedie/Mexico/Spaans</p>]]></description>
      <guid>https://picl.nl/films/amor-y-matematicas/</guid>
      <pubDate>Thu, 19 Sep 2024 10:01:04 +00:00</pubDate>
    </item>
    <item>
      <title><![CDATA[Swimming Home]]></title>
      <description><![CDATA[<p>Zon, zwembad en onderhuidse spanning in dit drama over een ontwricht gezin</p>
<p><img src='https://picl.nl/wp-content/uploads/2024/06/Swimming-Home_st_2_jpg_sd-low.jpg'/></p>
<p>Een idyllische vakantievilla met een uitnodigend zwembad: dat is het decor van de surrealistische en duistere komedie Swimming Home, naar de gelijknamige roman van Deborah Levy. Terwijl de zomerse temperaturen stijgen, nemen ook de onderhuidse spanningen in het huwelijk van Isabel en Joe toe. En dan treffen ze in hun zwembad een mysterieuze, naakte vrouw aan… Joe en Isabels huwelijk wankelt al langer, maar komt op scherp te staan wanneer Isabel geheel onverwacht de mysterieuze vrouw, Kitti, uitnodigt om te blijven. Kitti beweert botanist te zijn en verzamelt giftige planten. Haar aanwezigheid gaat allesbehalve onopgemerkt: tienerdochter Nina is volledig geboeid door haar en bij Joe en Isabel brengt Kitti een hoop onderhuidse spanning naar boven. Spanning die ieder moment kan exploderen. In zijn debuutfilm verkent Justin Anderson met behendigheid de grenzen van verschillende genres. Het verhaal balanceert subtiel tussen komedie, psychodrama en horror, en werpt een scherp licht op de dynamiek binnen een ernstig ontwricht gezin. Swimming Home ging in wereldpremière op het Internationaal Filmfestival van Rotterdam (IFFR).</p>
<p>Te zien tot 28 oktober 2024. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/swimming-home/</guid>
      <pubDate>Thu, 19 Sep 2024 10:01:05 +00:00</pubDate>
    </item>
    <item>
      <title><![CDATA[Holland Pop 1970]]></title>
      <description><![CDATA[<p>Docu over het Holland Pop Festival in 1970: het Europese antwoord op Woodstock</p>
<p><img src='https://picl.nl/wp-content/uploads/2024/06/Holland-Pop-1970_st_1_jpg_sd-low.jpg'/></p>
<p>In 1970 vond in Rotterdam het Holland Pop Festival plaats, een historisch festival dat wordt beschouwd als het Europese antwoord op het legendarische Woodstock Festival van 1969. Het festival was een belangrijk moment in de Europese muziekgeschiedenis als het eerste grootschalige festival waar bezoekers op het festivalterrein konden overnachten. Wat was de impact van dit driedaagse spektakel? Bijna 100.000 mensen kwamen in het Rotterdamse Kralingse Bos samen om drie dagen lang te genieten van de meest legendarische bands ter wereld, waaronder Santana, Jefferson Airplane en Pink Floyd. Het love en peace tijdperk was op haar hoogtepunt. Terwijl de muziek de lucht vulde, werden de geesten verheven: op het festivalterrein werd vrijelijk geblowd en volop liefde bedreven. Met recht ging het festival de boeken in als ‘Woodstock aan de Maas’. In de docu Holland Pop 1970 neemt de Rotterdamse filmmaker Ferri Ronteltap de kijker mee terug in de tijd, waarbij hij door middel van interviews met de organisatoren Georges Knap en Berry Visser en een uitgebreide verzameling archiefbeelden een levendig portret schetst van dit unieke hoofdstuk in de Nederlandse muziekgeschiedenis. Meer docu’s zien? Bekijk onze selectie documentaires.</p>
<p>Te zien tot 21 oktober 2024. Nu ook te zien in het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/holland-pop-1970/</guid>
      <pubDate>Thu, 19 Sep 2024 10:01:05 +00:00</pubDate>
    </item>
    <item>
      <title><![CDATA[Black tea]]></title>
      <description><![CDATA[<p>Verboden liefde, tradities en veel thee, verpakt in een dromerig drama</p>
<p><img src='https://picl.nl/wp-content/uploads/2024/06/Black-tea_st_11_jpg_sd-low.jpg'/></p>
<p>Hoe redt een Afrikaanse vrouw zich in China? In zijn nieuwste film schetst de Mauritaanse regisseur Abderrahmane Sissako (Timbuktu) een fijnzinnig portret van dertiger Aya, die vanuit Ivoorkust verhuist naar de Chinese stad Guangzhou. Zij vindt hier liefde – maar is die liefde bestand tegen de vooroordelen van hun omgeving? Alles staat al in kannen en kruiken: Aya staat op het punt te trouwen en haar aanstaande echtgenoot het ja-woord te geven. Maar op het laatste moment verandert ze van gedachten en vertelt ze hem dat hij een betere vrouw verdient. Aya verlaat Ivoorkust en vertrekt naar de Chinese stad Guangzhou, waar ze werk vindt in een theewinkel. De eigenaar, Cai, wordt niet alleen haar baas, maar ook haar mentor die haar de kunst van het theezetten bijbrengt. Terwijl de tijd verstrijkt, groeit hun band en bloeit er een liefde tussen hen op. Black tea is een onderzoek naar culturele identiteit en een genuanceerd verhaal over menselijke verbondenheid – ongeacht herkomst. De film ging in wereldpremière op het Internationaal Filmfestival van Berlijn, waar de film meedong naar de Gouden Beer in de hoofdcompetitie.</p>
<p>Te zien tot 21 oktober 2024. Net uit het filmtheater.</p>
<p>drama/Frankrijk/Mandarijn</p>]]></description>
      <guid>https://picl.nl/films/black-tea/</guid>
      <pubDate>Thu, 19 Sep 2024 10:01:05 +00:00</pubDate>
    </item>
    <item>
      <title><![CDATA[The Border Crossed Us]]></title>
      <description><![CDATA[<p>Spannende docu over het levensgevaarlijke werk van grensbeveiliging in Texas</p>
<p><img src='https://picl.nl/wp-content/uploads/2024/06/The-Border-Crossed-Us_st_8_jpg_sd-low-e1718295314819.jpg'/></p>
<p>Ooit was het kleine stadje La Joya Mexicaans grondgebied. Maar tegenwoordig worden de grenzen streng bewaakt door de Texaanse politie. In The Border Crossed Us volgen we drie geharde politiemensen en zien we hoe zij moeten navigeren door de morele dilemma’s van hun patrouillewerk. Terwijl spannende achtervolgingen worden afgewisseld met intieme verhalen, wordt duidelijk hoe het werk zijn tol eist. Terwijl een grote witte surveillance-luchtballon voortdurend boven het kleine grensstadje zweeft, patrouilleren lokale politieagenten in de buurt op zoek naar mensensmokkelaars. Het gebied is bezaaid met sporen van mensen die hebben geprobeerd de VS binnen te komen. Maar in plaats van de immigranten te arresteren, verzamelen de agenten juist inlichtingen over de smokkelaars en de smokkelbazen die verbonden zijn met Mexicaanse kartels. The Border Crossed Us vertelt hoe politiechef Ramon Gonzalez, rechercheur Manuel Casas en agent Mayra Garza omgaan met de dagelijkse problematiek van een bestaan langs de grens. Langzaam wordt de onderlinge afhankelijkheid tussen politie en smokkelaar onthuld, een systeem gevangen in een eindeloze cyclus waarin de immigrant gevaarlijk vastzit. Ondertussen wordt ook duidelijk welke ingrijpende, persoonlijke gevolgen de voortdurende strijd heeft. Meer docu’s zien? Bekijk onze selectie documentaires.</p>
<p>Te zien tot 21 oktober 2024. Net uit het filmtheater.</p>
<p>documentaire/Nederland/Engels, Spaans</p>]]></description>
      <guid>https://picl.nl/films/the-border-crossed-us/</guid>
      <pubDate>Thu, 19 Sep 2024 10:01:05 +00:00</pubDate>
    </item>
    <item>
      <title><![CDATA[Moving]]></title>
      <description><![CDATA[<p>Fijnzinnige en invloedrijke Japanse coming-of-age klassieker, nu gerestaureerd</p>
<p><img src='https://picl.nl/wp-content/uploads/2024/04/Moving_st_6_jpg_sd-low.jpg'/></p>
<p>Het werk van de Japanse regisseur Shinji Sômai is relatief onbekend in het Westen, ondanks zijn invloed op hedendaagse Japanse regisseurs die internationaal wél doorbraken, zoals Hirokazu Kore-eda (Monster) en Ryusuke Hamaguchi (Drive my Car, Evil Does Not Exist). Hoog tijd om kennis te maken met Sômai. Zijn veelgeprezen drama Moving krijgt na ruim dertig jaar alsnog een release in Nederland, in een gerestaureerde versie. Wanneer haar ouders uit elkaar gaan en haar vader het ouderlijk huis verlaat, blijft de twaalfjarige Renko alleen achter met haar moeder Nazuna in Kyoto. Volgens Nazuna vraagt deze nieuwe gezinssituatie om herziene regels, maar Renko moet daar maar weinig van weten. Eigenzinnig als ze is neemt ze het heft in eigen handen en kiest ze onverstoorbaar voor haar eigen pad. Shinji Sômai (1948-2001) weeft moeiteloos een aangrijpend familiedrama samen met een onconventionele coming-of-age-vertelling, en topt dit af met een fijn vleugje Japans magisch-realisme. De film werd in 1993 geselecteerd voor Un Certain Regard op het Filmfestival van Cannes en wordt sindsdien door liefhebbers beschouwd als een van Sômai’s meesterwerken. Afgelopen jaar, ruim dertig jaar later, wist de film opnieuw te imponeren: op het filmfestival van Venetië werd de 4K-restauratie bekroond met de prijs voor Beste Restauratie.</p>
<p>Te zien tot 30 september 2024. Net uit het filmtheater.</p>
<p>drama/Japan/Japans</p>]]></description>
      <guid>https://picl.nl/films/moving/</guid>
      <pubDate>Thu, 19 Sep 2024 10:01:05 +00:00</pubDate>
    </item>
    <item>
      <title><![CDATA[Only the River Flows]]></title>
      <description><![CDATA[<p>Stijlvol geschoten Chinese neo-noir, gesitueerd in het China van de jaren 90</p>
<p><img src='https://picl.nl/wp-content/uploads/2024/04/Only-the-River-Flows_st_2_jpg_sd-low_Lian-Ray-Pictures.jpg'/></p>
<p>In het binnenland van China wordt het lichaam van een vrouw gevonden. Hoofdinspecteur Ma Zhe wordt op de zaak gezet, die complexer blijkt dan aanvankelijk gedacht. Ondanks het bevel van zijn meerderen om de zaak te laten rusten, bijt hij zich vast en raakt hij steeds dieper verstrengeld in iets wat zijn realiteitsgevoel uitdaagt. Only the River Flows was een groot succes in China en markeert de derde film van Shujun Wei, een veelbelovende jonge stem in de Chinese cinema. In de buurt van de plaats delict is een verstandelijk beperkte man gesignaleerd. Voor de media en voor Ma Zhe’s chef is het duidelijk: dit moet de dader zijn. Maar Ma Zhe is niet overtuigd en zet zijn onderzoek onverminderd (en een tikkeltje obsessief) voort. Terwijl zijn onderzoek vordert, worden onbedoeld de diepgewortelde geheimen en duistere kanten van de gemeenschap onthuld. De identiteit van de dader verdwijnt steeds meer naar de achtergrond – veel belangrijker is de indringende wijze waarop Shujun inzicht biedt in de donkere krochten van de menselijke ziel. Only the River Flows was een enorme hit in China. In minder dan een maand behoorde de film al tot een van de best bezochte arthousefilms ooit. Met de duistere thematiek, korrelige 16mm-beelden en nevelige setting levert Shujun een indrukwekkende bijdrage aan het neo-noir genre. De film is gebaseerd op de roman ‘Mistakes by the River’ van de gerenommeerde schrijver Yu Hua.</p>
<p>Te zien tot 7 oktober 2024. Net uit het filmtheater.</p>
<p>drama/China/Mandarijn</p>]]></description>
      <guid>https://picl.nl/films/only-the-river-flows/</guid>
      <pubDate>Thu, 19 Sep 2024 10:01:05 +00:00</pubDate>
    </item>
    <item>
      <title><![CDATA[Carmina Burana]]></title>
      <description><![CDATA[<p>Carl Orffs muzikale meesterwerk door de Nationale Opera en Ballet van Oekraïne</p>
<p><img src='https://picl.nl/wp-content/uploads/2024/06/Carmina-Burana_st_2_jpg_sd-low.jpg'/></p>
<p>Een bijzondere registratie van het wereldberoemde muzikale meesterwerk Carmina Burana van Carl Orff, uitgevoerd door het meer dan 100 mensen tellende Nationale Opera en Ballet van Oekraïne. Met stersolisten Alina Tkachuk, Bohdan Panchenko en Oleksandr Prokopovych in de hoofdrollen. Deze voorstelling werd opgenomen op 16 april 2023 in het Nieuwe Luxor in Rotterdam. Het was een historisch optreden: voor de eerste keer sinds de Russische invasie kwam een staatsensemble uit Oekraïne naar West-Europa voor een serie optredens. Deze versie van Carmina Burana werd speciaal voor en met inwoners van Odessa gemaakt. Deze kosmopolitische stad met zijn bewogen geschiedenis heeft eenzelfde monumentale en tijdloze kracht als de overweldigende, soms totalitair klinkende muziek van Orff. De wereldpremière van de opera vond plaats in Odessa in Oekraïne in februari 2020, en was een groot succes. Ondanks de pandemie en de oorlog in Oekraïne is de Nationale Opera en Ballet van Oekraïne blij dat ze via deze opname een nog groter publiek wereldwijd kunnen bereiken.</p>
<p>Te zien tot 14 oktober 2024. Nu ook te zien in het filmtheater.</p>
<p>ballet, opera/Nederland/On Demand: streaming/ online</p>]]></description>
      <guid>https://picl.nl/films/carmina-burana/</guid>
      <pubDate>Thu, 19 Sep 2024 10:01:05 +00:00</pubDate>
    </item>
    <item>
      <title><![CDATA[Hypnosen]]></title>
      <description><![CDATA[<p>Ongemakkelijk grappige satire met een flinke dosis plaatsvervangende schaamte</p>
<p><img src='https://picl.nl/wp-content/uploads/2024/04/Hypnosen_film.jpg'/></p>
<p>Millennial-stel André en Vera gaan deelnemen aan een inspiratieweekend voor startups. Maar na een sessie met een hypnotherapeut is Vera ineens al haar sociale geremdheid kwijt. Het resultaat: 98 minuten van plaatsvervangende schaamte. Hypnosen is een heerlijk bijtende satire op hoe we ons conformeren aan heersende opvattingen. Kunnen we mensen wel écht accepteren zoals ze zijn? André en Vera willen de wereld veroveren met een internationale app die zich richt op de gezondheid van vrouwen. Voordat ze hun startup presenteren aan potentiële investeerders, volgen ze een intensief trainingsprogramma waarin ondernemersgoeroe Julian leert hoe startups goed en effectief kunnen pitchen. Een dag voor het trainingsweekend doet Vera nog een hypnosesessie om van haar rookverslaving af te komen. Ze voelt zich daarna sociaal minder geremd, assertief en gaat zich nogal anders gedragen. Tijdens het trainingsweekend leidt dit natuurlijk tot amusante gevolgen en ontspoort hun ingestudeerde pitch volledig. Hypnosen is het speelfilmdebuut van de Zweedse regisseur Ernst De Geer. De hoofdrollen worden gespeeld door Asta Kamma August en Herbert Nordrum – die we kennen van The Worst Person in the World.</p>
<p>Te zien tot 30 september 2024. Net uit het filmtheater.</p>
<p>komedie, satire/Zweden en Noorwegen/Noors, Zweeds, Engels</p>]]></description>
      <guid>https://picl.nl/films/hypnosen/</guid>
      <pubDate>Thu, 19 Sep 2024 10:01:06 +00:00</pubDate>
    </item>
    <item>
      <title><![CDATA[Lost in the Night]]></title>
      <description><![CDATA[<p>Mysterieuze thriller die de diepgewortelde corruptie in Mexico blootlegt</p>
<p><img src='https://picl.nl/wp-content/uploads/2024/04/Lost-in-the-Night_st_11_jpg_sd-low.jpg'/></p>
<p>Op een groot landgoed in Mexico bemachtigt Emiliano een baan als klusjesman. Zijn aanwezigheid is allesbehalve toevallig – hij speurt hier namelijk naar sporen van zijn vermiste moeder. Op zoek naar antwoorden belandt hij in een verstikkend web van geheimen. Deze Lynchiaanse thriller werpt een scherp licht op de diepgewortelde corruptie in Mexico. In een afgelegen Mexicaanse gemeenschap leiden protesten tegen de internationale mijnindustrie tot de mysterieuze verdwijning van activisten, waaronder Emiliano’s moeder. Op zoek naar de waarheid achter haar verdwijning belandt hij in de grote villa van de steenrijke en eigenaardige familie Almeda. Langzaam dringt Emiliano zich binnen in de familie, maar pas te laat beseft hij waar hij terecht in is gekomen. Lost in the Night is de vijfde film van Amat Escalante, die ook de Netflix-serie Narcos: Mexico regisseerde. Met een scherp oog schetst hij een somber beeld van Mexico als land waar klassenongelijkheid en uitbuiting overheersen – thematiek die opvallende parallellen vertoont met Bong Joon-ho’s Parasite. De film behaalde de selecties voor zowel het Cannes Film Festival als het International Film Festival Rotterdam (IFFR).</p>
<p>Te zien tot 30 september 2024. Net uit het filmtheater.</p>
<p>drama/Mexico/Spaans</p>]]></description>
      <guid>https://picl.nl/films/lost-in-the-night/</guid>
      <pubDate>Thu, 19 Sep 2024 10:01:06 +00:00</pubDate>
    </item>
    <item>
      <title><![CDATA[Kunstroof]]></title>
      <description><![CDATA[<p>Reconstructie van de bizarre kunstroof uit de Rotterdamse Kunsthal in 2012</p>
<p><img src='https://picl.nl/wp-content/uploads/2024/05/Kunstroof_st_1_jpg_sd-low.jpg'/></p>
<p>In 2012 pleegden vier Roemeense mannen een van de meest bizarre kunstroven ooit: ze stalen zeven wereldberoemde meesterwerken uit de Rotterdamse Kunsthal. Deze hybride documentaire werpt niet alleen licht op de spannende gebeurtenissen van de roof, maar roept ook een belangrijke vraag op: wat is eigenlijk de waarde van kunst? In de vroege ochtend van 16 oktober 2012 lopen vier Roemeense jongeren na een bezoekje van slechts 2 minuten en 48 seconden de Rotterdamse Kunsthal uit. In hun handen dragen ze doodsimpele boodschappentassen, met daarin zeven meesterwerken van Lucian Freud, Paul Gauguin, Meijer de Haan, Henri Matisse, Pablo Picasso en Claude Monet. Je zou denken dat de geraffineerde inbraak het werk is van doorgewinterde kunstrovers, maar niets is minder waar. De onervaren jongens kunnen de schilderijen aan de straatstenen niet kwijt. Ze worden gearresteerd en de moeder van hoofddader Radu denkt haar zoon te moeten redden door de schilderijen voorgoed te laten verdwijnen. Hier lijkt het verhaal te eindigen, maar niet iedereen is ervan overtuigd dat alle schilderijen in vlammen zijn opgegaan. In de hybride film Kunstroof worden de gebeurtenissen gereconstrueerd aan de hand van de originele politieverhoren. Filmmaker Jorien van Nes geeft het woord aan Nederlandse en Roemeense rechercheurs, justitie en kunstexperts om inzicht te bieden in zowel de boven- als onderwereld van de internationale kunstwereld. Ze onderzoekt de betekenis van het verlies van deze kunstwerken en werpt tegelijkertijd de vraag op: wat hun echte waarde? Meer van dit soort films zien? Bekijk onze selectie documentaires.</p>
<p>Te zien tot 14 oktober 2024. Nu ook te zien in het filmtheater.</p>
<p>documentaire/Nederland/Nedersaksisch, Roemeens, Engels</p>]]></description>
      <guid>https://picl.nl/films/kunstroof/</guid>
      <pubDate>Thu, 19 Sep 2024 10:01:06 +00:00</pubDate>
    </item>
    <item>
      <title><![CDATA[Bijt]]></title>
      <description><![CDATA[<p>Dystopisch liefdesdrama van veelbelovend filmmaker Guido Coppis</p>
<p><img src='https://picl.nl/wp-content/uploads/2024/05/Bijt_st_1_jpg_sd-low-1680x700.jpg'/></p>
<p>Het leven van Mark lijkt compleet mislukt. Hij is sociaal onhandig, zit vol onderdrukte gevoelens en loopt over van zelfhaat. In zijn koperkleurige, vervreemdende wereld ontbreekt simpelweg elk sprankje hoop. Maar dan ontmoet hij Lisa. Kan zij hem wegleiden van de afgrond? Bijt is de debuutfilm van Guido Coppis, die trefzeker en met een inktzwart gevoel voor humor een gedurfd verhaal neerzet. Mark lijdt aan een intense vorm van zelfhaat, die zich vertaalt in verwaarlozing, verkilling en destructief gedrag. Zelfs als hij trompet speelt, klinkt het somber. De kille troosteloosheid van zijn leefomgeving helpt ook niet mee. Alles en iedereen is eropuit hem de afgrond in te duwen. Maar dan, aan het sterfbed van zijn opa, ontmoet hij Lisa. Er ontstaat een liefdevolle, maar bizarre band. Een band die steeds meer uit controle raakt… Bijt werd op IFFR 2024 geselecteerd voor de sectie Bright Future. Het is het speelfilmdebuut van de Limburgse Guido Coppis, die de afgelopen jaren maar liefst veertien korte films maakte. De hoofdrollen worden gespeeld door Reinout Scholten van Aschat (Zee van Tijd, Nooit meer Slapen) en Frieda Barnhard (Melk, Kiddo).</p>
<p>Te zien tot 4 november 2024. Nu ook te zien in het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/bijt/</guid>
      <pubDate>Thu, 19 Sep 2024 10:01:06 +00:00</pubDate>
    </item>
    <item>
      <title><![CDATA[Origin]]></title>
      <description><![CDATA[<p>Het verbluffende verhaal achter bestseller 'Caste: The Origins of Our Discontents'</p>
<p><img src='https://picl.nl/wp-content/uploads/2024/03/Origin_st_1_jpg_sd-low_Atsushi-Nishijima-NEON.jpg'/></p>
<p>Het grensverleggende boek ‘Caste: The Origins of Our Discontents’ (2020) door Pulitzer-winnaar Isabel Wilkerson, stormde de New York Times bestsellerlijst binnen en kreeg veel lof van Oprah Winfrey, die het bestempelde als “het belangrijkste boek ooit” voor haar Book Club. Met meer dan 1,5 miljoen verkochte exemplaren was het een ware sensatie. En nu wordt in de film Origin niet het boek zelf, maar het schrijfproces van Wilkerson tot leven gebracht. Wanneer Pulitzer-winnaar Isabel Wilkerson gevraagd wordt een nieuw boek te schrijven, twijfelt ze. Haar uitgever wil dat ze in de zaak van Trayvon Martin duikt. Martin was een jongen die nietsvermoedend wandelend werd omgebracht, omdat hij als zwarte man in een witte wijk geacht werd daar niet te zijn. Isabel raakt na het luisteren van de politietapes gefascineerd: hoe kan het dat latino mannen in een witte wijk een zwarte jongen aanvallen? Is racisme wel zo zwart-wit als mensen denken? Het is het startpunt van de literaire reis die Wilkerson maakt voor het boek dat bij publicatie meteen als klassieker werd bestempeld: Caste: The Origins of Our Discontents, een boek dat o.a. pijnlijke verbanden legt tussen de slavernij en het nazisme. Met Origin zet Ava DuVernay complexe thema’s om in toegankelijke cinema. Dit deed ze eerder al met de miniserie When They See Us (2019) en de speelfilm Selma (2014). Nu bundelt ze opnieuw haar krachten met getalenteerde acteurs zoals Aunjanue Ellis-Taylor (King Richard, The Color Purple) en Jon Bernthal (The Wolf of Wall Street, The Bear).</p>
<p>Te zien tot 30 september 2024. Net uit het filmtheater.</p>
<p>docu-fictie/VS/Engels</p>]]></description>
      <guid>https://picl.nl/films/origin/</guid>
      <pubDate>Thu, 19 Sep 2024 10:01:06 +00:00</pubDate>
    </item>
    <item>
      <title><![CDATA[Charcoal]]></title>
      <description><![CDATA[<p>Een hoop zwarte humor in deze Braziliaanse thriller over een arm plattelandsgezin</p>
<p><img src='https://picl.nl/wp-content/uploads/2024/04/Charcoal_st_1_jpg_sd-low.jpg'/></p>
<p>Wat doe je als je financieel aan de grond zit, je man zijn zorgen verdrinkt en je inwonende vader niet zelfstandig meer kan leven? De Braziliaanse Irene kiest voor een radicale side hustle: ze vervangt haar oude vader met een Argentijnse misdadiger die zich tegen een financiële vergoeding verborgen houdt in haar huis. Een recept voor rampspoed en het uitgangspunt van Charcoal, een met zwarte humor doordrenkte thriller uit Brazilië. Op het Braziliaanse platteland worstelt Irene met een spiraal van tegenslagen: haar man Jairo verdrinkt zijn zorgen na het verlies van zijn baan; haar zoon Jean deelt zijn kamer met zijn zieke opa Firmino, die na een beroerte niet meer kan lopen, praten of ademen zonder zuurstof; en de financiële lasten zijn verstikkend. Volgens een gezondheidswerker lijkt de oplossing voor de hand te liggen: euthanaseer die oude Firmino en neem een nieuwe onderhuurder in huis die het gezin financieel kan ondersteunen. Die nieuwe huurder is Miguel, een Argentijnse misdadiger die zijn eigen dood in scène heeft gezet en een tijdje onder de radar moet blijven. De nieuwkomer stort het gezin in volledige chaos. In 2018 gooide de Braziliaans regisseur Carolina Markowicz hoge ogen met haar korte film The Orphan, waarmee ze onder andere de Queer Palm van het filmfestival van Cannes won. Charcoal is haar eerste lange speelfilm; een doordachte thriller waarin ze met een hele hoop zwarte humor de sluipende invloed van geweld, religie en hypocrisie op onze levens en lichamen belicht.</p>
<p>Te zien tot 14 oktober 2024. Nu ook te zien in het filmtheater.</p>
<p>drama, thriller/Brazilië/Portugees, Spaans</p>]]></description>
      <guid>https://picl.nl/films/charcoal/</guid>
      <pubDate>Thu, 19 Sep 2024 10:01:06 +00:00</pubDate>
    </item>
    <item>
      <title><![CDATA[A Few Mornings, an Evening]]></title>
      <description><![CDATA[<p>Meditatieve docu over het routineuze leven op een Tsjechische boerderij</p>
<p><img src='https://picl.nl/wp-content/uploads/2024/04/A-Few-Mornings-an-Evening_st_1_jpg_sd-low.jpg'/></p>
<p>Op een kleine boerderij op het Tsjechische platteland lijkt de tijd nét wat langzamer te gaan. Terwijl de dagen verstrijken, beleven de boerderijbewoners, bestaande uit mensen, honden, kippen, geiten en andere dieren, hun dagelijkse routine. Filmmaker en beeldend kunstenaar Astrid van Nimwegen legt hun leven op meditatieve wijze vast. Een hond die uitrust op de keukenvloer, kippen die tussen de bladeren scharrelen op zoek naar een hapje en een boerin die haar vijf geiten kundig melkt. Astrid van Nimwegen legt in A Few Mornings, an Evening de kleine veranderingen en bescheiden momenten van het boerderijleven vast. Het alledaagse ritme wordt even onderbroken door de introductie van een mannelijke geit, die een kortstondig paringsritueel teweegbrengt. Niet lang daarna wordt het cyclische leven gewoon weer hervat. Van Nimwegen laat op tedere wijze de dynamiek zien tussen mens en dier binnen de landbouw en nodigt uit om na te denken over onze relatie met dieren. A Few Mornings, an Evening is een liefdevolle, tedere documentaire die je even doet ontsnappen aan de hectiek van het dagelijks leven.</p>
<p>Te zien tot 30 september 2024. Nu ook te zien in het filmtheater.</p>
<p>documentaire/Nederland/On Demand: streaming/ online</p>]]></description>
      <guid>https://picl.nl/films/a-few-mornings-an-evening/</guid>
      <pubDate>Thu, 19 Sep 2024 10:01:07 +00:00</pubDate>
    </item>
    <item>
      <title><![CDATA[Bewariërs]]></title>
      <description><![CDATA[<p>Veel Joden gaven in WOII hun spullen in bewaring bij kennissen, met grote gevolgen</p>
<p><img src='https://picl.nl/wp-content/uploads/2024/04/Bewari-rs_st_5_jpg_sd-low.jpg'/></p>
<p>De term ‘bewariër’ (een samentrekking van ‘bewaarder’ en ‘ariër’) verwijst naar de niet-Joodse Nederlanders die tijdens de Tweede Wereldoorlog de kostbare spullen van hun Joodse kennissen in bewaring namen, maar deze vervolgens weigerden terug te geven. Aan de hand van de perspectieven van drie verschillende betrokkenen werpt de documentaire Bewariërs licht op deze complexe en pijnlijke situatie. Veel van de weinige Joden die na de oorlog terug naar huis keerden, werden bij thuiskomst geconfronteerd met een diep teleurstellende situatie: niet alleen ontdekten ze dat anderen hun huizen hadden ingenomen, ook kregen zij hun in bewaring gegeven eigendommen vaak niet terug. Antisemitisme en een ingewikkelde bureaucratische rompslomp maakten het voor hen haast onmogelijk hun recht te halen. Documentairemakers Sanne Kortooms en Timon Moll onderzoeken deze complexe situatie door drie verschillende perspectieven te belichten: zij die hun belofte nakwamen, zij die alles hielden en zij die worstelen met wat te doen met de bezittingen van Joden die nooit terugkeerden. Duidelijk wordt dat de diepgaande conflicten en emotionele worstelingen die hieruit voortkwamen nog altijd hun sporen nalaten. Bewariërs behandelt het gat in het collectieve Nederlandse geheugen dat zelfs na bijna 80 jaar nog steeds niet is gevuld. Meer docu’s zien? Bekijk onze selectie documentaires.</p>
<p>Te zien tot 23 september 2024. Net uit het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/bewariers/</guid>
      <pubDate>Thu, 19 Sep 2024 10:01:07 +00:00</pubDate>
    </item>
    <item>
      <title><![CDATA[Le Pot-Au-Feu]]></title>
      <description><![CDATA[<p>Heerlijke ode aan de Franse gastronomie met Juliette Binoche</p>
<p><img src='https://picl.nl/wp-content/uploads/2023/12/Le-Pot-Au-Feu_st_1_jpg_sd-low_St-phanie-Branchu-e1707384890701.jpg'/></p>
<p>De Frans-Vietnamese cineast Trần Anh Hùng wist al eerder gedenkwaardige kooktaferelen neer te zetten in de inmiddels klassieke film The Scent of Green Papaya. En nu maakt hij met Le Pot-Au-Feu weer indruk. Deze film ruik, proef en voel je (kijk ‘m vooral met een gevulde maag) en is een authentieke lofzang op de Franse gastronomie. Geen wonder dat de film de prijs voor Beste Regie in Cannes heeft gewonnen. Het is 1885. De uitmuntende kok Eugenie heeft de afgelopen 20 jaar gewerkt voor de beroemde fijnproever en levensgenieter Dodin Bouffant. Hun samenwerking resulteert in gerechten die steeds verrukkelijker worden en die zelfs de meest illustere chef-koks ter wereld verbijsteren. In de loop der jaren is vanuit hun wederzijdse passie voor het koken een romantische relatie ontstaan. Maar Eugenie hecht waarde aan haar vrijheid en heeft nooit de wens gehad om met Dodin te trouwen. Dus besluit hij iets te doen wat hij nog nooit eerder heeft gedaan: voor haar koken. Het verhaal van de film is geïnspireerd op het boek ‘La vie et la passion de Dodin-Bouffant’ (1924) van de Zwitserse schrijver Marcel Rouff. Voor Le Pot-Au-Feu nam Pierre Gagnaire, een van Frankrijks toonaangevende chef-koks met 14 Michelin-sterren, de rol van culinair regisseur op zich. De Franse topacteurs Juliette Binoche (Trois couleurs: Bleu, The English Patient, Avec amour et acharnement) en Benoît Magimel (Pacifiction, Revoir Paris) spelen de twee geliefden en delen het scherm met een diverse cast van Franse groenten, zeevruchten, vlees… en behoorlijk wat boter.</p>
<p>Te zien tot 7 oktober 2024. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/le-pot-au-feu/</guid>
      <pubDate>Thu, 19 Sep 2024 10:01:07 +00:00</pubDate>
    </item>
    <item>
      <title><![CDATA[Anatomy of a Fall]]></title>
      <description><![CDATA[<p>Gouden Palm winnend rechtbankdrama van Justine Triet met Sandra Hüller</p>
<p><img src='https://picl.nl/wp-content/uploads/2023/10/Anatomy-of-a-Fall_st_1_jpg_sd-low_Copyright-LESFILMSPELLEAS.jpg'/></p>
<p>Met dit geraffineerde rechtbankdrama won Justine Triet als derde vrouw ooit (!) de Gouden Palm voor Beste Film. In Anatomy of a Fall wordt de dodelijke val van de vader van een gezin minutieus uitgeplozen. Was het moord of zelfmoord? Een ijzersterke Sandra Hüller in de rol van echtgenote moet bewijzen dat ze onschuldig is. Winnaar van de Oscar voor Beste Originele Scenario. Sandra, Samuel en hun slechtziende zoon Daniel wonen sinds een jaar in een afgelegen châlet in de Franse Alpen. Wanneer Samuel onder verdachte omstandigheden dood wordt aangetroffen, wordt Sandra aangeklaagd. Want was zijn val een noodlottig ongeluk, zelfmoord of is hij door zijn echtgenote geduwd? In de rechtszaak die volgt wordt hun relatie tot op de pijnlijkste details ontleed. De Duitse actrice Sandra Hüller – bekend van Toni Erdman – domineert momenteel de Europese cinema, met rollen in o.a. Sisi & Ich, Ich bin dein Mensch, Sibyl en Liebe in den Gängen. Op het filmfestival van Cannes was ze de grote ster: naast haar rol in deze film was ze ook te zien in Holocaustfilm The Zone of Interest, die de Grand Prix won. Anatomy of a Fall werd genomineerd voor maar liefst 5 Oscars, waaronder Beste Film, en won uiteindelijk die voor Beste Originele Scenario.</p>
<p>Te zien tot 14 oktober 2024. Net uit het filmtheater.</p>
<p>drama/Frankrijk/Frans, Duits, Engels</p>]]></description>
      <guid>https://picl.nl/films/anatomy-of-a-fall/</guid>
      <pubDate>Thu, 19 Sep 2024 10:01:07 +00:00</pubDate>
    </item>
    <item>
      <title><![CDATA[Past Lives]]></title>
      <description><![CDATA[<p>Uitzonderlijk romantisch debuut en volgens velen een van de beste films van dit jaar</p>
<p><img src='https://picl.nl/wp-content/uploads/2023/10/Past-Lives_st_6_jpg_sd-low-e1698064687653.jpg'/></p>
<p>Wat als het leven anders was gelopen? Jeugdliefdes Nora en Hae Sung zien elkaar na ruim jaar weer terug en dat zorgt voor een uitzonderlijk romantisch verhaal. De film Past Lives is het speelfilmdebuut van de New Yorkse Celine Song, die het scenario baseerde op eigen ervaringen. Een prachtig subtiel en teder liefdesverhaal dat lovend werd ontvangen en genomineerd werd voor 2 Oscars. Nora (Greta Lee) en Hae Sung (Teo Yoo), twee diep verbonden jeugdvrienden, worden uit elkaar gerukt als Nora’s familie vanuit Zuid-Korea naar Canada emigreert. Twaalf jaar later studeert Nora in New York en hervinden de twee elkaar via het internet. Ze fantaseren over een wederzien, maar de afstand doet het contact verwateren. Nog eens twaalf jaar later is Nora inmiddels getrouwd en wordt ze tijdens een allesbepalende week herenigd met haar jeugdliefde, als hij haar opzoekt in New York. In haar debuut onderzoekt toneelschrijver Celine Song noties van het lot, de liefde, en de dunne scheidslijn tussen het leven dat we leiden en het leven hoe het had kunnen zijn. De film Past Lives werd daarmee de grote verrassing van de filmfestivals van Berlijn en Sundance eerder dit jaar, wordt door velen één van de beste films van 2023 genoemd en maakte kans op de Oscar voor Beste Film en voor Beste Originele Scenario. Benieuwd naar nog meer goede films van 2023? Bekijk hier onze selectie Beste Films van 2023.</p>
<p>Te zien tot 30 september 2024. Net uit het filmtheater.</p>
<p>drama, romantiek/VS/Engels, Koreaans</p>]]></description>
      <guid>https://picl.nl/films/past-lives/</guid>
      <pubDate>Thu, 19 Sep 2024 10:01:07 +00:00</pubDate>
    </item>
    <item>
      <title><![CDATA[Future Me]]></title>
      <description><![CDATA[<p>Vincent Boy Kars' experimentele zoektocht naar identiteit, met o.a. Martijn Lakemeier</p>
<p><img src='https://picl.nl/wp-content/uploads/2024/02/Future-Me_st_3_jpg_sd-low.jpg'/></p>
<p>Future Me is geen fictie, maar ook geen documentaire. Het is een mentaal experiment waarbij de film als vorm van therapie gezien wordt. Zowel Kars zelf als acteur Martijn Lakemeier kruipen in de huid van Vincent, om zich af te vragen hoe zijn verleden hem en zijn toekomstige ik vormgeeft. Een overrompelende uitgraving van diepgewortelde angsten en verlangens. Vincent Boy Kars omarmt het idee dat de regisseur zijn stempel op de film moet drukken. Je zou zelf zover kunnen gaan als te zeggen dat hij de film is. Met therapie, psychodrama, cinematografische verbeeldingen en nagespeelde scènes uit zijn verleden probeert hij zichzelf te vinden. Waarom maakt hij film? Voor wie maakt hij film? Wat vindt hij eigenlijk van zichzelf? Het zorgt voor een bijna metafysische, filosofische zoektocht naar identiteit met film als onderzoeksmedium. Future Me ging in première op IFFR en is het derde en laatste deel van Vincent Boy Kars’ millennial-trilogie, na Independent Boy (2017) en Drama Girl (2020).</p>
<p>Te zien tot 4 november 2024. Net uit het filmtheater.</p>
<p>docu-fictie/Nederland/Nederlands</p>]]></description>
      <guid>https://picl.nl/films/future-me/</guid>
      <pubDate>Thu, 19 Sep 2024 10:01:07 +00:00</pubDate>
    </item>
    <item>
      <title><![CDATA[Rocco & Sjuul]]></title>
      <description><![CDATA[<p>Hervonden liefde maakt twee seniorenharten weer piepjong in deze charmante romkom</p>
<p><img src='https://picl.nl/wp-content/uploads/2024/01/Rocco-Sjuul_st_1_jpg_sd-low_Phanta-Film-1680x704.jpg'/></p>
<p>Sjuul leeft om voor anderen te zorgen. Maar haar oude danspartner en liefde Rocco doet haar weer voelen dat ze voor zichzelf leeft. Maar is haar seniorenhart daar nog voor gemaakt? Rocco & Sjuul is een uiterst charmante Nederlandse romkom en nu opnieuw op Picl te zien in onze Gouden Kalf Selectie. De zeventiger Sjuul (Beppie Melissen) is een mantelzorger en oma en zet haar leven steeds in het teken van een ander. Plotseling komt ze haar oude liefde Rocco (Sabri Saad El-Hamus) tegen het lijf, met wie ze vroeger de danszaal op stelten zette. Ze valt als een blok voor de charismatische Rocco en krijgt weer het gevoel dat ze voor zichzelf leeft. Haar kinderen vinden het allemaal onzin ‘op haar leeftijd’ en moeten niets van de flamboyante vlam van hun moeder weten. Het zorgt voor vete in de familie, dus welke kant kiest Sjuul dan? Rocco & Sjuul won vorig jaar de publieksprijs tijdens Film by the Sea. Regisseur Anna van der Heide maakte eerder o.a. De liefhebbers (2019), waarin hoofdrolspeler en tweevoudig Gouden Kalf-winnaar Beppie Melissen ook te zien was. Zij speelde ook in Kapsalon Romy (2019) en Gooische vrouwen. Sabri Saad El-Hamus kun je kennen van Met Mes en de tv serie Oogappels.</p>
<p>Te zien tot 4 november 2024. Net uit het filmtheater.</p>
<p>drama, komedie/Nederland/Nederlands</p>]]></description>
      <guid>https://picl.nl/films/rocco-sjuul/</guid>
      <pubDate>Thu, 19 Sep 2024 10:01:07 +00:00</pubDate>
    </item>
    <item>
      <title><![CDATA[Vos en Haas Redden het Bos]]></title>
      <description><![CDATA[<p>Vrolijke animatiefilm van de maker van stop-motionhit Knor</p>
<p><img src='https://picl.nl/wp-content/uploads/2024/08/Vos-en-Haas-Redden-het-Bos_st_1_jpg_sd-low.jpg'/></p>
<p>Na de grote Gouden Kalf winnaar Knor (2022) is daar de nieuwe film van Mascha Halberstad. In dit hartverwarmende avontuur bouwt een Bever zo’n hoge dam dat het hele dierenbos onder water loopt. Maar Vos en Haas doen er alles aan om hun thuis te redden. Vos en Haas Redden het Bos verweeft volwassen grapjes met een mooi portret van vriendschap en is nu op Picl te zien als onderdeel van onze Gouden Kalf Selectie. In het bos gebeuren rare dingen. Uil is plotseling verdwenen en uit het niets is er opeens een heel groot meer. Vos en Haas zijn vastberaden om uit te zoeken wat er aan de hand is. Terwijl ze op zoek zijn naar hun vriend Uil, ontmoeten ze een groep ondeugende ratten die hen naar de geheime schuilplaats van de slimme Bever brengen. Daar ontdekken ze een verborgen onderwaterparadijs! Maar al gauw realiseren ze zich dat dingen niet zijn zoals ze lijken. Zullen Vos en Haas op tijd een uitweg vinden? Kunnen ze het bos redden? Animatiefilm Vos en Haas Redden het Bos is gebaseerd op de verhalen van kinderboekenauteur Sylvia Vanden Heede en de bijbehorende illustraties van Thé Tjong-Khing.</p>
<p>Te zien tot 4 november 2024. Net uit het filmtheater.</p>
<p>animatie, familiefilm/Nederland, België en Luxemburg/Nederlands</p>]]></description>
      <guid>https://picl.nl/films/vos-en-haas-redden-het-bos/</guid>
      <pubDate>Thu, 19 Sep 2024 10:01:08 +00:00</pubDate>
    </item>
    <item>
      <title><![CDATA[In Between these Mountains]]></title>
      <description><![CDATA[<p>Trektocht door de bergen van Californië en intieme confrontatie met het verleden</p>
<p><img src='https://picl.nl/wp-content/uploads/2024/08/In-Between-these-Mountains_st_6_jpg_sd-low.jpeg'/></p>
<p>“Als jongen wilde ik later een sterke, grote man worden, net als m’n broer en vader. Ik besefte dat ik de man waar ik zo naar opkeek nauwelijks kende.” In de intieme docu In Between these Mountains vraagt filmmaker Olivier zijn Amerikaanse halfbroer Erik en vader Tony mee op een avontuurlijke trektocht door het berglandschap van Californië. Tijdens de reis confronteert hij ze met hun familiegeschiedenis en innerlijke conflicten. Kunnen ze hun band herstellen? Wanneer de drie mannen aan hun reis beginnen, trekken dreigende wolken samen. De mannen worstelen elk op hun eigen manier met hun familiegeschiedenis. De ruige omgeving confronteert hen niet alleen met de grootsheid van de natuur, maar dwingt hen ook hun innerlijke conflicten en onderlinge spanningen onder ogen te zien. In Between These Mountains is een creatieve documentaire die de intimiteit van een home movie met de avontuurlijke geest van de roadmovie samenbrengt. Het toont dat een reis door de wildernis een pad kan openen naar vergeving, zelfontdekking en uiteindelijk een hernieuwde waardering voor de banden die ons met anderen verbinden.</p>
<p>Binnenkort op Picl.</p>
<p>documentaire/Nederland/Engels</p>]]></description>
      <guid>https://picl.nl/films/in-between-these-mountains/</guid>
      <pubDate>Thu, 19 Sep 2024 10:01:08 +00:00</pubDate>
    </item>
    <item>
      <title><![CDATA[Femme]]></title>
      <description><![CDATA[<p>Gedurfde erotische wraakthriller die je steeds op het verkeerde been zet</p>
<p><img src='https://picl.nl/wp-content/uploads/2024/08/Femme_st_6_jpg_sd-low-1680x703.jpg'/></p>
<p>Na een traumatische gebeurtenis krijgt Jules de kans om de dader terug te pakken. Hoe ver zal hij zich laten meeslepen in zijn wraakspel? En als de machtsbalans kantelt, wie houdt dan wie in z’n greep? Femme is een gedurfde erotische psychothriller, waarin de dynamieken steeds schuiven. Een film die spannend blijft en steeds benauwender wordt, gedragen door het sterke spel van de twee hoofdrolspelers. Jules, beter bekend onder de artiestennaam Aphrodite Banks, is één van de meest geprezen dragqueens van Londen. Wanneer hij na een dragshow een pakje sigaretten koopt in de buurt, wordt hij aangevallen door een groep homofobe jonge mannen. Terwijl Jules zijn trauma probeert te verwerken, herkent hij één van zijn aanvallers in de gay sauna waar hij regelmatig komt. Zonder zijn make-up weet hij de jongen incognito te benaderen. De ontmoeting is de start van een gevaarlijk (wraak)spel. Femme is de spannende en provocerende debuutregiefilm van Sam H. Freeman en Ng Choon Ping, met Nathan Stewart-Jarrett (Candyman, Misfits) en George MacKay (The Beast, 1917) in de hoofdrollen. Op knappe wijze kaart de film onderwerpen als identiteit, kwetsbaarheid, macht, en onderwerping aan.</p>
<p>Binnenkort op Picl.</p>
<p>thriller/Verenigd Koninkrijk/Engels</p>]]></description>
      <guid>https://picl.nl/films/femme/</guid>
      <pubDate>Thu, 19 Sep 2024 10:01:08 +00:00</pubDate>
    </item>
    <item>
      <title><![CDATA[The New Boy]]></title>
      <description><![CDATA[<p>In de Australische outback ontfermt Cate Blanchett zich over een Aboriginal-weesjongen</p>
<p><img src='https://picl.nl/wp-content/uploads/2024/08/The-New-Boy_st_1_jpg_sd-low_Photo-by-Ben-King.jpg'/></p>
<p>Wanneer een negenjarige Aboriginal-weesjongen in het holst van de nacht aankomt bij een afgelegen klooster, komt hij onder de zorg van een afvallige non. The New Boy is de derde film van de Australische Aboriginal regisseur Warwick Thornton, die opnieuw in de gewelddadige geschiedenis van Australië graaft. Met een magisch-realistisch tintje vertelt hij een verhaal gebaseerd op zijn eigen jeugd. Australië, 1940. Een naamloze Aboriginal-jongen wordt afgeleverd bij een afgelegen klooster. Deze opvangplek voor verlaten kinderen wordt geleid door de zorgzame zuster Eileen, die geduldig is met de jongens maar ook vastberaden is om hen tot het christendom te bekeren. De net gearriveerde ‘New Boy’, spreekt geen Engels en verzet zich tegen de gewoontes en regels van het klooster. Maar hij lijkt wél te reageren op de religieuze gebruiken van Eileen. Wanneer er een prachtig gesneden kruisbeeld in het klooster geplaatst wordt, aanschouwt hij deze met de grootste bewondering. De jongen blijkt over buitengewone krachten te beschikken – maar kunnen de christelijke en inheemse overtuigingen in harmonie naast elkaar bestaan? The New Boy werd geregisseerd én gefilmd door Warwick Thornton, zelf van inheemse afkomst. De prachtige beelden worden begeleid door een score van Nick Cave en Warren Ellis. Met indrukwekkende acteerprestaties van de elfjarige Aswan Reid naast Cate Blanchett (Tár, Carol, Blue Jasmine).</p>
<p>Binnenkort op Picl.</p>
<p>drama/Australië/Engels</p>]]></description>
      <guid>https://picl.nl/films/the-new-boy/</guid>
      <pubDate>Thu, 19 Sep 2024 10:01:08 +00:00</pubDate>
    </item>
    <item>
      <title><![CDATA[Goodbye Julia]]></title>
      <description><![CDATA[<p>De complexe geschiedenis van Soedan verteld door de ogen van twee vrouwen</p>
<p><img src='https://picl.nl/wp-content/uploads/2024/08/Goodbye-Julia_st_1_jpg_sd-low.jpg'/></p>
<p>De geschiedenis van Soedan wordt gekenmerkt door de complexe relatie tussen het islamitische noorden en het christelijke zuiden. In 2011 resulteerde dat in de splitsing van het land. Deze spannende debuutfilm van Mohamed Kordofani speelt zich vlak voor die breuk af en laat zien wat de verdeeldheid voor de Soedanezen betekende. Op innemende wijze vervlecht Kordofani politiek met persoonlijk drama. Mona, een vrouw uit de middenklasse van Khartoem, was ooit een beroemde zangeres, maar gaf haar carrière op na haar huwelijk met de diepgelovige Akram. Ze zingt nog steeds, maar alleen tijdens het autorijden. Op een dag leidt een moment van onoplettendheid achter het stuur tot een reeks ongelukkige gebeurtenissen. Het eindigt in een fatale schietpartij waarbij een man uit de zwaar onderdrukte christelijke minderheid omkomt. Overmand door schuld, neemt Mona diens weduwe Julia aan als huishoudster, maar zwijgt over het voorval. Hoe lang kan Mona haar geheim verbergen? Goodbye Julia biedt door de ogen van Julia en Mona een scherpzinnige kijk op de pijnlijke verdeeldheid van het land. De film werd geprezen om zijn genuanceerde benadering van het onderwerp en ontving op vele internationale festivals, waaronder Cannes, een overvloed aan prijzen.</p>
<p>Binnenkort op Picl.</p>
<p>drama/Sudan/Arabisch</p>]]></description>
      <guid>https://picl.nl/films/goodbye-julia/</guid>
      <pubDate>Thu, 19 Sep 2024 10:01:08 +00:00</pubDate>
    </item>
    <item>
      <title><![CDATA[Memory]]></title>
      <description><![CDATA[<p>IJzersterk acteerwerk van Jessica Chastain en Peter Sarsgaard in dit warme drama over dementie</p>
<p><img src='https://picl.nl/wp-content/uploads/2024/08/Memory_st_6_jpg_sd-low-1680x741.jpg'/></p>
<p>Deze film is vanaf 6 november op Picl te zien. Hoe betrouwbaar zijn onze herinneringen? En wat doet het met je als je niet meer op je herinneringen kunt bouwen? De Mexicaanse filmmaker Michel Franco maakte rond deze vraag een aangrijpend drama met veel nuance: Memory. Tussen twee gebroken zielen (een fantastische Jessica Chastain en Peter Sarsgaard) ontstaat een onverwachte liefde, maar kan deze standhouden? Maatschappelijk werkster en ex-alcoholist Sylvia leidt een overzichtelijk en gestructureerd leven. Ze verdeelt haar tijd over haar dochter, baan en AA-bijeenkomsten. Dit wordt overhoop gegooid als Saul haar na hun middelbare school reünie naar huis volgt. Deze onverwachte hereniging heeft een grote impact op hun beide levens en zet de deur naar het verleden wagenwijd open. Voor dit drama maakte regisseur Michel Franco onder meer New Order en Sundown (met Tim Roth). Op het festival van Venetië in 2023, waar Memory in première ging, kreeg Peter Sarsgaard de prijs voor Beste Acteur voor zijn rol als Saul.</p>
<p>Binnenkort op Picl.</p>
<p>drama/VS en Mexico/Engels</p>]]></description>
      <guid>https://picl.nl/films/memory/</guid>
      <pubDate>Thu, 19 Sep 2024 10:01:08 +00:00</pubDate>
    </item>
    <item>
      <title><![CDATA[Birthday Girl]]></title>
      <description><![CDATA[<p>Psychologische thriller en gelaagd misbruikdrama, gesitueerd op een cruiseschipvakantie.</p>
<p><img src='https://picl.nl/wp-content/uploads/2024/09/Birthday-Girl_st_2_jpg_sd-low.jpg'/></p>
<p>Een onvergetelijke verjaardag op een cruiseschip verandert in een nachtmerrie wanneer moeder Nanna midden in de nacht wordt gewekt door een bemanningslid: haar dochter Cille ligt in shock op het dek. Wat begint als een moeder-dochterdrama verandert in een messcherpe psychologische thriller en een gelaagd misbruikdrama. Nanna heeft haar dochter Cille ter viering van Cille’s achttiende verjaardag meegenomen op een budgetvakantie op een cruiseschip. Maar na de eerste avond gaat het mis: Cille wordt in shock op het dek gevonden. Misbruik wordt vermoed, maar niemand aan boord lijkt naar hun verhaal te willen luisteren. Het schip bevindt zich buiten de jurisdictie van de politie, waardoor de autoriteiten geen grip hebben op de situatie, en ook de bemanning sluit hun oren voor Nanna’s smeekbede, bang voor een schandaal dat hun luxe imago kan schaden. Nanna neemt het heft in eigen handen: ze heeft 48 uur om de dader te vinden voordat hij het schip verlaat. Denen weten dondersgoed hoe ze een bloedstollende thriller moeten maken. Zo ook regisseur Michael Noer, die in Birthday Girl de nasleep van seksueel misbruik verkent. Hij duikt in de complexe dynamieken van slutshaming en victim blaming, en stelt niet de vraag of we de slachtoffers geloven, maar of we hun verhaal überhaupt willen horen.</p>
<p>Binnenkort op Picl.</p>
<p>drama/Denemarken/Deens</p>]]></description>
      <guid>https://picl.nl/films/birthday-girl/</guid>
      <pubDate>Thu, 19 Sep 2024 10:01:08 +00:00</pubDate>
    </item>
    <item>
      <title><![CDATA[De Jacht op Meral Ö.]]></title>
      <description><![CDATA[<p>Sociaal-realistisch noodlotsdrama over een slachtoffer van het Toeslagenschandaal</p>
<p><img src='https://picl.nl/wp-content/uploads/2024/08/De-Jacht-op-Meral-_st_4_jpg_sd-low_Kepler-film-Mick-van-Dantzig.jpg'/></p>
<p>Het Toeslagenschandaal: van 2005 tot 2019 bestempelde de Belastingdienst duizenden ouders onterecht als fraudeur, met verwoestende gevolgen. Een van die slachtoffers is Meral Özturk. Haar verhaal vormt de basis van de eerste speelfilm over het schandaal: een meedogenloos noodlotsdrama dat nog dagen emotioneel nadreunt. De Turks-Nederlandse Meral Özturk ziet haar leven langzaam instorten wanneer de Belastingdienst onterecht een gigantisch bedrag aan kinderopvangtoeslag terugvordert. Ondanks haar bezwaren wordt plotseling haar volledige salaris uit de thuiszorg in beslag genomen. Terwijl ze alles op alles zet om haar dochters te beschermen, komt ze erachter dat een sociaal rechercheur haar nauwlettend in de gaten houdt. De druk neemt toe en Meral wordt geconfronteerd met onmogelijke keuzes, waarbij ze steeds verder moet gaan om haar gezin te redden van de ondergang. Over het Toeslagenschandaal maakte regisseur Stijn Bouma al eerder de documentaire Alleen tegen de staat: een invloedrijke film die werd vertoond in de Tweede Kamer, waarna de meeste Kamerleden voor het eerst in gesprek gingen met de slachtoffers. De jacht op Meral Ö is zijn speelfilmdebuut.</p>
<p>Binnenkort op Picl.</p>
<p>drama/Nederland/Nederlands, Turks</p>]]></description>
      <guid>https://picl.nl/films/de-jacht-op-meral-o/</guid>
      <pubDate>Thu, 19 Sep 2024 10:01:09 +00:00</pubDate>
    </item>
  </channel>
</rss>
