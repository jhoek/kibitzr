<?xml version="1.0" encoding="utf-8"?>
<rss version="2.0">
  <channel>
    <title><![CDATA[Picl]]></title>
    <link>https://picl.nl</link>
    <description><![CDATA[Picl]]></description>
    <item>
      <title><![CDATA[Dahomey]]></title>
      <description><![CDATA[<p>Poëtische docu over het teruggeven van cultureel erfgoed. Winnaar Gouden Beer</p>
<p><img src='https://picl.nl/wp-content/uploads/2024/11/Dahomey_st_1_jpg_sd-low.jpg'/></p>
<p>Voorafgaand aan deze film bekijk je de korte animatiefilm COORAGE, aangeboden door Ultrakort. Filmmaker Mati Diop debuteerde in 2019 met Atlantique, een magisch-realistisch liefdesverhaal dat op unieke wijze de politieke situatie in Senegal belicht. In haar nieuwste werk, de documentaire Dahomey, duikt ze opnieuw in Afrikaanse politieke thema’s. Aan de hand van poëzie en esthetiek biedt Diop een verrassende kijk op het teruggeven van cultureel erfgoed, dekolonisatie en tradities. In november 2021 staan 26 schatten uit het koninkrijk Dahomey op het punt Parijs te verlaten en terug te keren naar de plek van herkomst: de huidige Republiek Benin. Deze schatten, samen met duizenden andere artefacten, werden in 1892 door Franse koloniale troepen geroofd. Maar hoe verhoud je je tot de nalatenschap van je voorouders in een land dat tijdens hun afwezigheid verder is ontwikkeld? Door de jongere generatie een stem te geven en de politieke geladenheid van de thematiek te combineren met poëzie en esthetiek, heeft Mati Diop met Dahomey een originele manier gevonden om deze artefacten een nieuw leven te geven. Het leverde haar de Gouden Beer op tijdens het Filmfestival van Berlijn. Meer docu’s zien? Bekijk onze selectie documentaires. Over COORAGE
Als de burgemeester woningen voor iedereen belooft en de stembus opengaat in deze animatie, zijn de opgejaagde duiven er als de kippen bij. Met een verkiezingsuitslag waar de Partij voor de Dieren blij van zou worden.</p>
<p>Te zien tot 21 april 2025. Nu ook te zien in het filmtheater.</p>
<p>documentaire/Frankrijk en Senegal/Engels, Frans, Fon</p>]]></description>
      <guid>https://picl.nl/films/dahomey/</guid>
      <pubDate>Mon, 30 Dec 2024 10:01:03 +0000</pubDate>
    </item>
    <item>
      <title><![CDATA[Madres Paralelas]]></title>
      <description><![CDATA[<p>Aangrijpend melodrama met Penélope Cruz, van de Spaanse maestro Almodóvar</p>
<p><img src='https://picl.nl/wp-content/uploads/2022/03/Madres-Paralelas_st_7_jpg_sd-low-21.jpg'/></p>
<p>Vanaf 19 december verschijnt er een nieuwe Almodóvar in de filmtheaters: The Room Next Door. Hierin spelen Tilda Swinton en Julianne Moore twee vriendinnen die het leven vieren zolang het nog kan. Almodóvar zet zo opnieuw vrouwen in het middelpunt van zijn werk; dat deed hij ook in zijn vorige, net zo prachtige speelfilm Madres Paralelas. Die kun je nu als regie voorafje opnieuw op Picl bekijken. Twee vrouwen, Janis en Ana, bevallen bij toeval tegelijkertijd in hetzelfde ziekenhuis. Beiden zijn alleenstaand en ongepland zwanger. Maar allebei willen ze het kind houden. Janis, van middelbare leeftijd, is blij, maar de jonge Ana is bang en onzeker. De weinige woorden die de vrouwen wisselen, vormen de basis voor een band die hun levens later een beslissende wending zal geven. Terwijl Janis het verleden van haar familie een gezicht probeert te geven, vecht Ana juist om los te komen van haar familie. Met Madres Paralelas geeft de Spaanse meester Pedro Almodóvar (Strange Way of Life, The Human Voice) een fascinerende blik op moeders en moederschap. Na het grote succes van het autobiografische Dolor y Gloria maakte Almodóvar vrouwen weer het middelpunt van zijn werk. De film was de openingsfilm op het Filmfestival van Venetië waar Penélope Cruz werd onderscheiden als Beste Actrice. Ook ontving Madres Paralelas twee Oscarnominaties: voor Beste Actrice (Penélope Cruz) en voor Beste Originele Muziek. Almodóvars nieuwste film, The Room Next Door, zie je vanaf 19 december in de filmtheaters.</p>
<p>Te zien tot 17 maart 2025. Net uit het filmtheater.</p>
<p>drama/Spanje/Spaans</p>]]></description>
      <guid>https://picl.nl/films/madres-paralelas/</guid>
      <pubDate>Mon, 30 Dec 2024 10:01:04 +0000</pubDate>
    </item>
    <item>
      <title><![CDATA[La Cocina]]></title>
      <description><![CDATA[<p>Tragikomisch en prachtig gefilmd inkijkje in de chaos van een restaurantkeuken</p>
<p><img src='https://picl.nl/wp-content/uploads/2024/11/La-Cocina_st_1_jpg_sd-low.jpg'/></p>
<p>Voorafgaand aan deze film bekijk je de korte animatiefilm COORAGE, aangeboden door Ultrakort. Een kijkje in de keuken, maar dan letterlijk. Net als de populaire serie The Bear dompelt deze film je onder in de chaos van een restaurantkeuken. La Cocina neemt ons mee in de harde realiteit van het keukenpersoneel, vaak illegale immigranten, van een druk eethuis in New York. Een prachtig gefilmde blik op de onzichtbare mensen die ons eten bereiden, maar ook op de voor hen ongrijpbare Amerikaanse droom. Met hoofdrollen voor Rooney Mara en Raúl Briones. The Grill is een druk eethuis op Times Square waar op een gewone vrijdag duizenden gasten worden bediend. Onder het keukenpersoneel wisselen dromen en wanhoop elkaar af, terwijl ieder voor zich een poging doet de ongrijpbare Amerikaanse droom na te jagen. Wanneer er op een dag geld uit de kassa is verdwenen, valt de verdenking op Pedro, een jonge Mexicaanse kok. Pedro is verwikkeld in een stormachtige relatie met Julia, een Amerikaanse serveerster die worstelt met haar eigen verplichtingen. Als hij hoort dat Julia een abortus overweegt, stort Pedro’s wereld in. Tel daar de constante werkstress bij op en de strakke choreografie in de keuken stort volledig in. La Cocina, van de Mexicaanse regisseur Alonso Ruizpalacios, is een enerverend sociaal realistisch drama en een eerbetoon aan de onzichtbare helden in de keuken. De film is gebaseerd op Arnold Wesker’s toneelstuk The Kitchen uit 1957 en ging afgelopen voorjaar in wereldpremière op het filmfestival van Berlijn, waar het een warm onthaal kreeg van de internationale pers. Over COORAGE
Als de burgemeester woningen voor iedereen belooft en de stembus opengaat in deze animatie, zijn de opgejaagde duiven er als de kippen bij. Met een verkiezingsuitslag waar de Partij voor de Dieren blij van zou worden.</p>
<p>Te zien tot 7 april 2025. Nu ook te zien in het filmtheater.</p>
<p>drama/Mexico en VS/Spaans, Engels</p>]]></description>
      <guid>https://picl.nl/films/la-cocina/</guid>
      <pubDate>Mon, 30 Dec 2024 10:01:04 +0000</pubDate>
    </item>
    <item>
      <title><![CDATA[Firebrand]]></title>
      <description><![CDATA[<p>Alicia Vikander als zesde vrouw van koning Henry VIII (een geweldige Jude Law)</p>
<p><img src='https://picl.nl/wp-content/uploads/2024/11/Firebrand_st_11_jpg_sd-low.jpg'/></p>
<p>De Engelse koning Henry VIII had zes vrouwen – twee werden verstoten, eentje overleed en twee liet hij onthoofden. Oppassen dus, voor zijn zesde en laatste vrouw Katherine Parr (Alicia Vikander). Wanneer Henry ziek en paranoïde terugkeert uit het buitenland, moet zij vechten voor haar eigen overleven. Het intrigerende kostuumdrama Firebrand laat knap zien hoe Katherine moest maneuvreren aan het hof. Met een geweldige Jude Law als weerzinwekkende koning. Als zesde vrouw van de katholieke Britse vorst Hendrik VIII (1491-1547) probeert de protestantse Katherine Parr invloed uit te oefenen op haar echtgenoot, en daarmee op de rest van het koninkrijk. Wanneer de zieke en paranoïde Hendrik terugkeert van het slagveld, raakt hij zijn grip op de werkelijkheid steeds verder kwijt en richt zijn woede op (protestantse) radicalen. Als hij zelfs Katherine’s jeugdvriendin Anne Askew laat executeren, vecht ze vol angst voor haar huwelijk, en tegelijkertijd voor haar eigen leven. Firebrand, van de Braziliaanse filmmaker Karim Aïnouz, biedt een hedendaagse en feministische blik op de paleis-intriges van het Tudor-tijdperk en de laatste jaren van de beruchte koning Hendrik VIII. De hoofdrollen zijn voor Alicia Vikander (The Danish Girl, Ex Machina) en Jude Law (The New Pope, Sherlock Holmes, The Nest) deze beklemmende geschiedenis opnieuw tot leven.</p>
<p>Te zien tot 28 april 2025. Net uit het filmtheater.</p>
<p>drama, kostuumdrama, thriller/VS/Engels</p>]]></description>
      <guid>https://picl.nl/films/firebrand/</guid>
      <pubDate>Mon, 30 Dec 2024 10:01:05 +0000</pubDate>
    </item>
    <item>
      <title><![CDATA[Poison]]></title>
      <description><![CDATA[<p>Tim Roth en Trine Dyrholm excelleren in deze indringende film over rouw</p>
<p><img src='https://picl.nl/wp-content/uploads/2024/10/Poison_st_2_jpg_sd-low_Photo-by-Markus-Jans.jpg'/></p>
<p>Het toneelstuk Gif van de Nederlandse theatermaker Lot Vekemans is een van de succesvolste Nederlandse stukken ooit: sinds de eerste enscenering is het stuk al in 21 landen te zien geweest. De opzet is simpel: twee ex-geliefden komen samen bij het graf van hun zoon, waar een diepgaande dialoog ontstaat. Regisseur Désirée Nosbusch waagde zich aan een filmadaptatie, Poison, waarin vooral het acteerwerk van Trine Dyrholm en Tim Roth diepe indruk maakt. Een man rijdt vanuit Nederland naar Luxemburg, om daar een begraafplaats te bezoeken. Niet veel later vertrekt een vrouw vanuit een andere locatie naar dezelfde plek. Al snel wordt duidelijk wat deze twee verbindt: ze staan bij het graf van hun kind. Tijdens de paar uur die ze samen doorbrengen, wordt pijnlijk duidelijk hoe diep het grote verlies hun levens heeft vergiftigd. De abstracte setting van Poison dwingt de camera om zich volledig op de acteurs te concentreren. Het vraagt veel van topacteurs Tim Roth (Sundown, Bergman Island) en Trine Dyrholm (Queen of Hearts, Birthday Girl) die gedurende anderhalf uur een tour de force in acteren laten zien.</p>
<p>Te zien tot 28 april 2025. Net uit het filmtheater.</p>
<p>drama/Luxemburg, Nederland en Verenigd Koninkrijk/Engels</p>]]></description>
      <guid>https://picl.nl/films/poison/</guid>
      <pubDate>Mon, 30 Dec 2024 10:01:05 +0000</pubDate>
    </item>
    <item>
      <title><![CDATA[Made in England: The Films of Powell and Pressburger]]></title>
      <description><![CDATA[<p>Martin Scorsese neemt je mee op reis door het oeuvre van filmduo Powell & Pressburger</p>
<p><img src='https://picl.nl/wp-content/uploads/2024/10/Made-in-England_-The-Films-of-Powell-and-Pressburger_st_1_jpg_sd-low-e1731581523835.jpg'/></p>
<p>Tussen 1942 en 1956 bracht het filmduo Powell & Pressburger met hun extravagante stijl een frisse wind in de Britse filmwereld. In een tijd waarin het naoorlogse realisme de Britse cinema domineerde, kozen zij juist voor een geheel eigen, compromisloze stijl. In de documentaire Made in England: The Films of Powell and Pressburger wordt hun legendarische nalatenschap onderzocht en gevierd, door niemand minder dan Martin Scorsese – naast groots regisseur ook gepassioneerd filmbewaarder. De Hongaars-joodse schrijver en scenarist Emeric Pressburger ontvluchtte Nazi Duitsland en belandde in Londen. Hier raakte hij bevriend met de Britse showman Michael Powelll. Het was de start van een unieke en productieve samenwerking, die tot klassiekers leidde als The Life and Death of Colonel Blimp (1943), Black Narcissus (1947) en The Red Shoes (1948). Martin Scorsese, behalve regisseur ook een gepassioneerd schatbewaarder van de filmkunst, fungeert in deze documentaire als meesterverteller. Met scherpzinnige analyses en persoonlijke verhalen over zijn relatie met het werk van Powell & Pressburger neemt hij de kijker bij de hand op een reis langs hun bijzondere oeuvre, wat Scorsese omschrijft als “groots, poëtisch, wijs, avontuurlijk, koppig, van een in vervoering brengende schoonheid en volledig compromisloos.” Na Made in England: The Films of Powell and Pressburger meer docu’s zien? Bekijk onze selectie documentaires.</p>
<p>Te zien tot 28 april 2025. Net uit het filmtheater.</p>
<p>documentaire/VS/Engels</p>]]></description>
      <guid>https://picl.nl/films/made-in-england-the-films-of-powell-and-pressburger/</guid>
      <pubDate>Mon, 30 Dec 2024 10:01:06 +0000</pubDate>
    </item>
    <item>
      <title><![CDATA[The New Year That Never Came]]></title>
      <description><![CDATA[<p>Tragikomedie over gewone Roemenen aan de vooravond van de revolutie in 1989</p>
<p><img src='https://picl.nl/wp-content/uploads/2024/12/The-New-Year-That-Never-Came_st_3_jpg_sd-low-e1733910137449.jpg'/></p>
<p>Voorafgaand aan deze film bekijk je de korte animatiefilm COORAGE, aangeboden door Ultrakort. In de dagen voor kerst 1989 rommelt het in Roemenië. Het communistische regime van dictator Nicolae Ceaușescu wankelt en de bevolking staat aan de vooravond van een politieke omwenteling. Wat gebeurt er in het leven van gewone mensen wanneer ze zich middenin een historische gebeurtenis bevinden? Regisseur Bogdan Mureșanu verkent dit gegeven in zijn speelfilmdebuut The New Year That Never Came. De film groeide uit tot de grootste bioscoophit van 2024 in eigen land. Onder Ceaușescu’s regime leeft iedereen in angst voor de alomtegenwoordige Securitate: de Roemeense geheime staatsveiligheidspolitie. Demonstraties worden bloedig onderdrukt, terwijl Ceaușescu zichzelf triomfantelijk laat verheerlijken in nieuwjaarsshows. Volgens de staatsmedia was het opnieuw een topjaar voor Roemenië, maar iedereen weet dat het regime wankelt. Ondertussen gaat het leven gewoon door. Vanuit verschillende perspectieven belicht regisseur Bogdan Mureșanu hoe het dagelijks leven er uit ziet van gewone mensen aan de vooravond van de revolutie. In The New Year That Never Came bouwt Bogdan Mureșanu voort op zijn korte film Cadoul de Crăciun (Het Kerstgeschenk, 2018), over de val van het communistische regime van Ceaușescu in 1989. De film werd op het Filmfestival van Venetië bekroond met de Orizzonti Award voor Beste Film, de FIPRESCI Award en een Special Mention voor Beste Cinematografie. Over COORAGE
Als de burgemeester woningen voor iedereen belooft en de stembus opengaat in deze animatie, zijn de opgejaagde duiven er als de kippen bij. Met een verkiezingsuitslag waar de Partij voor de Dieren blij van zou worden.</p>
<p>Te zien tot 21 april 2025. Nu ook te zien in het filmtheater.</p>
<p>drama, komedie/Roemenië en Servië/Roemeens</p>]]></description>
      <guid>https://picl.nl/films/the-new-year-that-never-came/</guid>
      <pubDate>Mon, 30 Dec 2024 10:01:07 +0000</pubDate>
    </item>
    <item>
      <title><![CDATA[Dag van de Korte Film: hoofdprogramma]]></title>
      <description><![CDATA[<p>Duik in vijf unieke verhalen met deze korte films van eigen bodem</p>
<p><img src='https://picl.nl/wp-content/uploads/2023/11/COP_still_07-1680x1313.jpg'/></p>
<p>Op de kortste dag van het jaar, 21 december, vieren we De Dag van de Korte Film. Duik in vijf unieke verhalen met deze korte films van eigen bodem en laat je verrassen door eigenzinnige fictie, poëtische verhalen en animatie. In Dag van de Korte Film: Hoofdprogramma vind je onder andere: de winnaar van het Gouden Kalf voor Beste Korte Film City of Poets; Marleen , met in de hoofdrol Gouden Kalf winnaar Laura Bakker; en Januari, die de KNF Award voor Beste Afstudeerproductie won. Marleen
Jop Leuven, 2024, 7’
Lena zit in groepstherapie, waarin ze vertelt over drie bepalende relaties: die met haar vader, met haar eerste vriendje en met Marleen, een collega met wie ze voor het eerst buiten werk heeft afgesproken. Het is Marleens onverwachts open blik die maakt dat Lena anders naar zichzelf wil gaan kijken.
Marleen is momenteel ook op Picl te zien in onze selectie van de NFF Debuutcompetitie: Van mens tot mens. City of Poets
Sara Rajaei, 2024, 22’
In een kleine, semi-utopische stad zijn alle straten vernoemd naar dichters. Wanneer de oorlog begint, ontstaan er nieuwe wijken om de vluchtelingen op te vangen. Al snel raken de burgers verdwaald tussen de herinneringen van de vergeten dichters. Moustache
Idriss Nabil, 2024, 20’
Wanneer Dalou (11) geconfronteerd wordt met de afwezigheid van zijn vader, besluit hij met zijn beste vriendin Coco (12) op zoek te gaan naar een ‘vervanger’. Maar als de zoektocht zwaarder blijkt dan verwacht, wordt hun vriendschap stevig op de proef gesteld. Skroll
Marten Visser, 2024, 7’
Mensen en een soort kabouters hebben, in hun geanimeerde dimensie, video’s op sociale mediaplatforms geplaatst. Deze film is een korte compilatie van deze clips.
Skroll is momenteel ook op Picl te zien in onze selectie van de NFF Debuutcompetitie: In between realities. Januari Jetske Lieber, 2024, 24’
Voor de twintiger Willem begint Januari met een flinke dosis liefdesverdriet. Hij wordt geconfronteerd met de vraag: wie ben ik nog, zonder mijn ex? Zichzelf terugzoekend, worstelt Willem zich door kringverjaardagen, donkere dansvloeren & klimaat-actietrainingen. Als een kameleon gaat hij door het leven, totdat Willem zijn eigen kleur moet aannemen. Bekijk naast Dag van de Korte Film: Hoofdprogramma ook het kinderprogramma. De Dag van de Korte Film is een initiatief van:</p>
<p>Te zien tot 4 januari 2025. Nu ook te zien in het filmtheater.</p>
<p>animatie, drama, korte film/Nederland/On Demand: streaming/ online</p>]]></description>
      <guid>https://picl.nl/films/dag-van-de-korte-film-hoofdprogramma/</guid>
      <pubDate>Mon, 30 Dec 2024 10:01:07 +0000</pubDate>
    </item>
    <item>
      <title><![CDATA[De Jacht op Meral Ö.]]></title>
      <description><![CDATA[<p>Sociaal-realistisch noodlotsdrama over een slachtoffer van het Toeslagenschandaal</p>
<p><img src='https://picl.nl/wp-content/uploads/2024/08/De-Jacht-op-Meral-_st_4_jpg_sd-low_Kepler-film-Mick-van-Dantzig.jpg'/></p>
<p>Het Toeslagenschandaal: van 2005 tot 2019 bestempelde de Belastingdienst duizenden ouders onterecht als fraudeur, met verwoestende gevolgen. Een van die slachtoffers is Meral Özturk. Haar verhaal vormt de basis van de eerste speelfilm over het schandaal: een meedogenloos noodlotsdrama dat nog dagen emotioneel nadreunt. De Turks-Nederlandse Meral Özturk ziet haar leven langzaam instorten wanneer de Belastingdienst onterecht een gigantisch bedrag aan kinderopvangtoeslag terugvordert. Ondanks haar bezwaren wordt plotseling haar volledige salaris uit de thuiszorg in beslag genomen. Terwijl ze alles op alles zet om haar dochters te beschermen, komt ze erachter dat een sociaal rechercheur haar nauwlettend in de gaten houdt. De druk neemt toe en Meral wordt geconfronteerd met onmogelijke keuzes, waarbij ze steeds verder moet gaan om haar gezin te redden van de ondergang. Over het Toeslagenschandaal maakte regisseur Stijn Bouma al eerder de documentaire Alleen tegen de staat: een invloedrijke film die werd vertoond in de Tweede Kamer, waarna de meeste Kamerleden voor het eerst in gesprek gingen met de slachtoffers. De jacht op Meral Ö is zijn speelfilmdebuut.</p>
<p>Te zien tot 14 april 2025. Net uit het filmtheater.</p>
<p>drama/Nederland/Nederlands, Turks</p>]]></description>
      <guid>https://picl.nl/films/de-jacht-op-meral-o/</guid>
      <pubDate>Mon, 30 Dec 2024 10:01:08 +0000</pubDate>
    </item>
    <item>
      <title><![CDATA[Memorias de un cuerpo que arde]]></title>
      <description><![CDATA[<p>Drie 70-jarige vrouwen kijken terug op hun leven en wat het betekent om vrouw te zijn</p>
<p><img src='https://picl.nl/wp-content/uploads/2024/11/Memorias-De-Un-Cuerpo-Que-Arde_st_1_jpg_sd-low-1680x704.jpg'/></p>
<p>Voorafgaand aan deze film bekijk je de korte animatiefilm COORAGE, aangeboden door Ultrakort. In het katholieke Costa Rica van de vorige eeuw bestond vrouwelijke seksualiteit niet. Drie vrouwen, nu 70 jaar oud, vertellen hoe het was om in die tijd op te groeien. Hoe kijken zij terug op hun leven? En wat betekent het voor hen om vrouw te zijn? De herinneringen, geheimen en verlangens van de drie vrouwen worden verweven tot één levensverhaal, dat wordt gespeeld door een jongere en een oudere acteur. Het krachtige portret Memorias de un cuerpo que arde laat zo allerlei aspecten van het vrouw zijn aan bod komen. Drie vrouwen van rond de zeventig vertellen over de ontwikkeling van hun seksuele en sentimentele leven. Ze groeiden op in de jaren 60 in Costa Rica, in een zeer religieuze maatschappij vol taboes. Zo ontwikkelden de 68-jarige Ana, de 69-jarige Patricia en de 71-jarige Mayela hun begrip van wat het betekent om een vrouw te zijn, gebaseerd op onuitgesproken regels en verwachtingen. Terugkijkend op hun leven durven de drie vrouwen er nu pas openlijk over te praten. Terwijl de vrouwen hun ontroerende verhalen buiten beeld vertellen, vullen ze het lichaam van een andere vrouw die hun leven incarneert op het witte doek. Naadloos gaat de camera van het ene tijdperk naar het andere, van heden naar verleden, van jong naar oud en van droeve naar vreugdevolle tijden. Met Memorias de un cuerpo que arde (‘herinneringen van een brandend lichaam’) laat filmmaker Antonella Sudasassi Furniss duidelijk zien dat ze tot een generatie Costa Ricaanse regisseurs behoort die hun weg en doel hebben gevonden in het feminisme. Over COORAGE
Als de burgemeester woningen voor iedereen belooft en de stembus opengaat in deze animatie, zijn de opgejaagde duiven er als de kippen bij. Met een verkiezingsuitslag waar de Partij voor de Dieren blij van zou worden.</p>
<p>Te zien tot 21 april 2025. Nu ook te zien in het filmtheater.</p>
<p>drama/Costa Rica/Spaans</p>]]></description>
      <guid>https://picl.nl/films/memorias-de-un-cuerpo-que-arde/</guid>
      <pubDate>Mon, 30 Dec 2024 10:01:08 +0000</pubDate>
    </item>
    <item>
      <title><![CDATA[Teaches of Peaches]]></title>
      <description><![CDATA[<p>Openhartig portret van het sekspositieve, feministische Canadese queer icoon</p>
<p><img src='https://picl.nl/wp-content/uploads/2024/11/Teaches-of-Peaches_st_3_jpg_sd-low_Bell-Media-Inc-e1732724700406.jpg'/></p>
<p>Voorafgaand aan deze film bekijk je de korte animatiefilm COORAGE, aangeboden door Ultrakort. Bekend bij het grote publiek is Peaches niet, maar haar fans zijn idolaat. Na het zien van deze documentaire snap je vast waarom. Met haar groteske kostuums en vurige electrobeats viert Peaches seksuele vrijheid in alle vormen. Teaches of Peaches duikt in spectaculair beeldmateriaal van haar live-optredens, exlcusief archiefmateriaal en interviews en laat zien hoe deze unieke performer uitgroeide tot een feministisch icoon, queer strijder en allround schijt-aan-hebbende. Opwindende teksten en muziek, gave kapsels en bodysuits van schaamhaar. Zo zagen we de Canadese Peaches (1966) voor het eerst; de provocerende en onvergelijkbare feministische electroclashmuzikant en -kunstenaar. Het werd al snel duidelijk dat ze veel meer was dan haar muziek. Peaches hielp de deuren open te trappen waardoor vrouwen in de muziek opener konden praten over seks, identiteit, woede en hun eigen, compromisloze artisticiteit. Twee decennia later bereidt Peaches zich voor op de 20e jubileumtournee van haar baanbrekende album. Teaches of Peaches combineert beeldmateriaal van deze “The Teaches of Peaches Anniversary Tour 2022” met exclusief privé-archiefmateriaal en openhartige interviews met medewerkers, bewonderaars en geliefden (waaronder Leslie Feist, Chilly Gonzalez en Shirley Manson). Daarmee is het een herinnering aan hoe baanbrekend deze artiest is. Winnaar van de Teddy Award voor beste documentaire op de Berlinale 2024. Meer docu’s zien? Bekijk onze selectie documentaires. Over COORAGE
Als de burgemeester woningen voor iedereen belooft en de stembus opengaat in deze animatie, zijn de opgejaagde duiven er als de kippen bij. Met een verkiezingsuitslag waar de Partij voor de Dieren blij van zou worden.</p>
<p>Te zien tot 21 april 2025. Nu ook te zien in het filmtheater.</p>
<p>biografisch, documentaire, muziek/Duitsland/Engels</p>]]></description>
      <guid>https://picl.nl/films/teaches-of-peaches/</guid>
      <pubDate>Mon, 30 Dec 2024 10:01:09 +0000</pubDate>
    </item>
    <item>
      <title><![CDATA[The Peanut Butter Falcon]]></title>
      <description><![CDATA[<p>Feelgood roadmovie over onverwachte vriendschappen en gekozen familie</p>
<p><img src='https://picl.nl/wp-content/uploads/2024/12/ThePeanutButterFalcon4-1680x1120.jpg'/></p>
<p>Door omstandigheden is de 22-jarige Zak (Zack Gottsagen), die het syndroom van Down heeft, terechtgekomen in een bejaardentehuis in North Carolina. Het leven hier maakt hem wanhopig, dus besluit hij te ontsnappen. Hij trekt de wijde wereld in, aanvankelijk op zoek naar zijn idool, de showworstelaar Salt Water Redneck. Maar wat hij uiteindelijk vindt, is een nieuwe familie. The Peanut Butter Falcon is nu te zien als onderdeel van ons ‘Family Matters’ programma. Onderweg belandt Zak in de boot van krabvisser Tyler (Shia LaBeouf), die in de moerassen van de Bayou verwikkeld is in een conflict over illegaal vissen. Na een zenuwslopende achtervolging op het water begint hun avontuur: een reis door groene landerijen en brakwatermeren, gedreven door een pot pindakaas en de hoop op een nieuw leven. Al snel voegt verpleegster Eleanor (Dakota Johnson) zich bij het onwaarschijnlijke duo. Samen vormen ze een onverwacht, maar sterk bondgenootschap. The Peanut Butter Falcon was een groot succes op het South by Southwest festival, waar niet alleen de indrukwekkende chemie tussen Shia LaBeouf en Zack Gottsagen geprezen werd, maar ook om de manier waarop het de filmindustrie opende voor meer kansen voor acteurs met een beperking. De film bekijk je nu opnieuw op Picl als onderdeel van Family Matters, een speciaal programma over families in alle vormen en maten.</p>
<p>Te zien tot 17 maart 2025. Net uit het filmtheater.</p>
<p>drama, komedie/VS/Engels</p>]]></description>
      <guid>https://picl.nl/films/the-peanut-butter-falcon/</guid>
      <pubDate>Mon, 30 Dec 2024 10:01:09 +0000</pubDate>
    </item>
    <item>
      <title><![CDATA[Le roman de Jim]]></title>
      <description><![CDATA[<p>Warme odyssee over vaderschap die zich uitstrekt over een kwart eeuw</p>
<p><img src='https://picl.nl/wp-content/uploads/2024/11/Le-roman-de-Jim_st_1_jpg_sd-low.jpg'/></p>
<p>Voorafgaand aan deze film bekijk je de korte animatiefilm COORAGE, aangeboden door Ultrakort. Wat betekent het om vader te zijn, en wat maakt iemand tot een vader? Deze vragen vormen de kern van Le roman de Jim, de filmadaptatie van Pierric Bailly’s gelijknamige roman uit 2021, geregisseerd door de gebroeders Arnaud en Jean-Marie Larrieu. Een kwetsbare en menselijke film over (co-)ouderschap, die een periode van ruim 25 jaar omspant, tegen de schilderachtige achtergrond van de Franse Jura. In een klein dorpje in het Franse Juragebergte loopt Aymeric zijn ex-collega Florence tegen het lijf. Florence is zes maanden zwanger en alleenstaand. De twee worden verliefd, en wanneer haar kind wordt geboren, wordt Ayméric nauw betrokken bij diens opvoeding. Hun gezinsleven komt echter onder druk te staan wanneer de biologische vader, na jaren van afwezigheid, onverwachts opduikt—het begin van een emotionele reis door de complexiteit van vaderschap. In Le roman de Jim weten de gebroeders Larrieu de complexiteit van vaderschap op een gevoelige en subtiele manier over te brengen. Met een schijnbaar eenvoudige aanpak tonen ze de diepe emoties en uitdagingen van het vaderschap. Deze benadering leverde de film een warme ontvangst op tijdens het filmfestival van Cannes énde Grote Prijs op het Brussels International Filmfestival. Over COORAGE
Als de burgemeester woningen voor iedereen belooft en de stembus opengaat in deze animatie, zijn de opgejaagde duiven er als de kippen bij. Met een verkiezingsuitslag waar de Partij voor de Dieren blij van zou worden.</p>
<p>Te zien tot 14 april 2025. Nu ook te zien in het filmtheater.</p>
<p>drama, komedie/Frankrijk/Frans</p>]]></description>
      <guid>https://picl.nl/films/le-roman-de-jim/</guid>
      <pubDate>Mon, 30 Dec 2024 10:01:10 +0000</pubDate>
    </item>
    <item>
      <title><![CDATA[Les Passagers de la Nuit]]></title>
      <description><![CDATA[<p>Liefdevol portret van Parijs in de jaren 80, met Charlotte Gainsbourg</p>
<p><img src='https://picl.nl/wp-content/uploads/2022/10/Les-Passagers-de-la-Nuit_ps_1_jpg_sd-low-e1664809436560.jpg'/></p>
<p>Parijs, de jaren 80. Na haar echtscheiding moet Elisabeth opnieuw haar weg in het leven vinden. En dat terwijl er in Frankrijk van alles begint te veranderen met de verkiezing van een nieuwe president. Het even warme als gevoelige Les Passagers de la Nuit is nu te zien als onderdeel van ons ‘Family Matters’ programma. Als Elisabeth in de steek wordt gelaten door haar man blijft ze achter met haar twee tieners, Matthias en Judith. Ze vindt werk bij een nachtradioprogramma waar luisteraars hun levensverhaal doen. Daar ontmoet ze de rondzwervende Talulah. Al snel neemt ze de jonge, werkloze vrouw onder haar vleugels. Terwijl Talulah de warmte van een thuis ontdekt en Matthias voor het eerst verliefd wordt, herontdekt Elisabeth dat het leven haar wel degelijk iets te bieden heeft. Les Passagers de la Nuit is een liefdevol portret van een vrouw die moet accepteren dat ze een toekomst heeft. Charlotte Gainsbourg (bekend van de Lars von Trier films) is op haar best als Elisabeth en krijgt gezelschap van onder andere Emmanuelle Béart. Regisseur Mikhäel Hers weet perfect de tijdsgeest te vangen door middel van archiefbeelden, herkenbare muziek en een vrouw die ontdekt dat ze onafhankelijk kan zijn. De film bekijk je nu opnieuw op Picl als onderdeel van Family Matters, een speciaal programma over families in alle vormen en maten.</p>
<p>Te zien tot 17 maart 2025. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/les-passagers-de-la-nuit/</guid>
      <pubDate>Mon, 30 Dec 2024 10:01:11 +0000</pubDate>
    </item>
    <item>
      <title><![CDATA[The Zone of Interest]]></title>
      <description><![CDATA[<p>Cinematografisch meesterwerk, verbeeldt de Holocaust zoals we nooit eerder zagen</p>
<p><img src='https://picl.nl/wp-content/uploads/2024/02/The-Zone-of-Interest_st_3_jpg_sd-low.jpg'/></p>
<p>In de gehele film zetten we geen voet binnen de muren van Auschwitz. Maar de verschrikkingen die zich daar afspeelden voel – en hoor – je continu. Met de meesterlijke visie van regisseur Jonathan Glazer en de indrukwekkende muziek van Mica Levi, is The Zone of Interest een film die onder je huid kruipt en je niet meer loslaat. Winnaar van 2 Oscars en de Grote Juryprijs van Cannes 2023. Pal naast vernietigingskamp Auschwitz leeft kampcommandant Rudolf Höss (Christian Friedel) met zijn gezin in een luxueuze villa. Zijn vrouw Hedwig (Sandra Hüller) bouwt vastberaden een paradijs voor hun gezin, dat ze zich niet meer laat afnemen. De Höss familie houdt stoïcijns vast aan de ontkenning van de tragedie die zich achter de muren van het kamp afspeelt en doet krampachtig alsof het niets met hen te maken heeft. The Zone of Interest is geïnspireerd op het gelijknamige boek van Martin Amis, maar in alle aspecten heeft regisseur Jonathan Glazer (Under the Skin) hier zijn eigen verhaal van gemaakt. Hij deed er maar liefst 10 jaar over en baseerde de film op eigen research naar de getuigenissen van het personeel van de familie Höss, in samenwerking met het Auschwitzmuseum. De film is grotendeels geschoten met verborgen camera’s en houdt zich bewust op afstand van de hoofdrolspelers – geweldig acteerwerk van Christian Friedel (Das weisse Band) en Sandra Hüller (Anatomy of a Fall). Werd genomineerd voor 5 Oscars, waaronder die voor Beste Film, en won uiteindelijk die voor Beste Niet-Engelstalige Film en Beste Geluid.</p>
<p>Te zien tot 17 februari 2025. Net uit het filmtheater.</p>
<p>drama/VS, Verenigd Koninkrijk en Polen/Duits, Pools</p>]]></description>
      <guid>https://picl.nl/films/the-zone-of-interest/</guid>
      <pubDate>Mon, 30 Dec 2024 10:01:11 +0000</pubDate>
    </item>
    <item>
      <title><![CDATA[La Chimera]]></title>
      <description><![CDATA[<p>Nieuwste filmsprookje van Alice Rohrwacher met Josh O'Connor in de hoofdrol</p>
<p><img src='https://picl.nl/wp-content/uploads/2024/04/La-Chimera_st_1_jpg_sd-low_September-Film.jpg'/></p>
<p>Met haar nieuwste speelfilm zet Alice Rohrwacher (Lazzaro Felice) opnieuw een levensecht sprookje neer. La Chimera – te vertalen als ‘de onbereikbare droom’ – neemt je mee naar de jaren 80 in de Toscane, waar een Britse archeoloog zich aansluit bij een bende kunstrovers. Een film die even sprankelend als aangrijpend is; even droevig als diep romantisch. Jaren ’80, Riparbella aan de Tyrreense zee. Iedereen heeft zijn eigen ‘Chimera’, iets dat ze proberen te bereiken maar nooit kunnen vinden. De grafrovers van de Tombaroli bende jagen op gemakkelijke rijkdom door Etruskische relikwieën te stelen. De Britse Arthur sluit zich bij ze aan en probeert zo de leegte op te vullen die hij voelt sinds hij zijn grote liefde Beniamina verloor. In een avontuurlijke reis tussen de levenden en de doden, tussen bossen en steden, tussen feesten en eenzaamheid, blijkt het lot van alle zoekenden naar de Chimera volledig met elkaar verweven. Na Le meraviglie (2014) en Lazzaro felice (2018) is La Chimera de afsluiter van een trilogie waarin Alice Rohrwacher de identiteit van Italië onderzoekt. De hoofdrol wordt gespeeld door Josh O’Conner die vooral bekend is van zijn rol als Prince Charles in The Crown. Hij speelde o.a. ook in God’s Own Country, Only You en Mothering Sunday.</p>
<p>Te zien tot 17 februari 2025. Net uit het filmtheater.</p>
<p>drama/Italië/Italiaans, Engels</p>]]></description>
      <guid>https://picl.nl/films/la-chimera/</guid>
      <pubDate>Mon, 30 Dec 2024 10:01:12 +0000</pubDate>
    </item>
    <item>
      <title><![CDATA[Here]]></title>
      <description><![CDATA[<p>Wonderlijke slow cinema met Brussel in de hoofdrol, door Bas Devos</p>
<p><img src='https://picl.nl/wp-content/uploads/2024/04/Here_still_13-1680x1123.jpg'/></p>
<p>De Vlaamse filmmaker Bas Devos maakt het liefst films over zijn woonplaats Brussel. Na Hellhole en Ghost Tropic is er nu het rustige Here: een lofzang aan het multiculturele karakter van de Belgische hoofdstad. Op kalme wijze prikkelt Devos de verbeelding, met genuanceerde portretten en diepgaande reflecties over de relatie tussen mens en natuur. Stefan, een Roemeense bouwvakker in Brussel, staat op het punt om naar Roemenië te vertrekken om daar de zomer door te brengen. Hij werpt een laatste blik in zijn koelkast en komt erachter dat hier nog een lading soep staat. Zonde, vindt hij. De soep deelt hij uit aan familie en vrienden, waardoor hij langer in Brussel blijft dan de bedoeling was. Tijdens zijn wandelingen in deze periode ontmoet hij de Chinees-Belgische Shuxiu, die haar doctoraatsstudie wijdt aan mossen. Zij laat hem dingen zien die hij nog nooit eerder heeft gezien. Here gooide internationaal hoge ogen. Op de afgelopen Berlinale won de film de Encounters-competitie: een relatief nieuwe competitie die de nadruk legt op innovatieve narratieve speelfilms en documentaires. Het gerenommeerde MoMA in New York heeft Here erkend als een van de invloedrijke en innovatieve films van 2023, die “de tand des tijds zal doorstaan.”</p>
<p>Te zien tot 17 februari 2025. Net uit het filmtheater.</p>
<p>drama/België/Frans</p>]]></description>
      <guid>https://picl.nl/films/here/</guid>
      <pubDate>Mon, 30 Dec 2024 10:01:12 +0000</pubDate>
    </item>
    <item>
      <title><![CDATA[Sterben]]></title>
      <description><![CDATA[<p>Compromisloos en zwartkomisch epos over een ontwrichte familie, in vijf hoofdstukken</p>
<p><img src='https://picl.nl/wp-content/uploads/2024/11/Sterben_st_1_jpg_sd-low_Photo-by-Jakub-Bejnarowicz.jpg'/></p>
<p>Familie zijn betekent niet vanzelfsprekend dat er ook daadwerkelijk een hechte band is. Wat als ieders leven zo verschillend is geworden dat er geen gemeenschappelijke grond meer is? In Sterben schetst regisseur Matthias Glasner in vijf hoofdstukken het verhaal van een gebroken en bittere familie, waarbij het perspectief in elk hoofdstuk verschuift. Een compromisloos en vilein drama, waarin er naast tragiek ook ruimte is voor humor en lichtheid. Met meerdere prijzen bekroond op het filmfestival van Berlijn. Zoon Tom jaagt zijn droom als dirigent na. Samen met een depressieve vriend werkt hij aan een stuk voor de Berliner Philharmoniker, maar het wil niet vlotten. Zijn zus Ellen is een alcoholistische feestganger die haar innerlijke demonen verbergt achter een façade van vrolijkheid. Moeder Lissy heeft kanker en staat op het punt te sterven, terwijl hun demente vader onlangs naar een verzorgingstehuis is overgebracht. Iedereen zoekt op zijn eigen manier een uitweg uit de emotionele crisis, wat de familie langzaam uit elkaar drijft. Met een subtiele intensiteit voert Matthias Glasner de kijker stap voor stap naar een ontknoping waarin de diepgewortelde complexiteit van de familie zich onthult. Sterben, Glasners vierde speelfilm, werd op de Berlinale genomineerd voor de Gouden Beer en bekroond met de Zilveren Beer voor Beste Scenario.</p>
<p>Te zien tot 7 april 2025. Net uit het filmtheater.</p>
<p>drama/Duitsland/Duits</p>]]></description>
      <guid>https://picl.nl/films/sterben/</guid>
      <pubDate>Mon, 30 Dec 2024 10:01:13 +0000</pubDate>
    </item>
    <item>
      <title><![CDATA[Soundtrack to a Coup d’État]]></title>
      <description><![CDATA[<p>Politiek en jazzmuziek komen samen in deze energieke docu over Congo's dekolonisatie</p>
<p><img src='https://picl.nl/wp-content/uploads/2024/11/Soundtrack-to-a-Coup-d-tat_st_1_sd-low_Terence-Spencer-Popperfoto.jpg'/></p>
<p>Voorafgaand aan deze film bekijk je de korte animatiefilm COORAGE, aangeboden door Ultrakort. In 1960 eindigde de Belgische koloniale overheersing van Congo. De Democratische Republiek Congo werd onafhankelijk, met Patrice Lumumba als eerste premier. Lumumba verzette zich krachtig tegen de westerse dominantie in Afrika, wat al na één jaar leidde tot een staatsgreep en uiteindelijk zijn executie. In deze context werd jazzmuziek ingezet als een vernuftig politiek instrument. Soundtrack to a Coup d’Etat werd bekroond op het Sundance Film Festival. Patrice Lumumba’s leiderschap stuitte in het Westen op veel verzet. Niet alleen wilde hij dat de natuurlijke grondstoffen van Congo ten goede zouden komen aan het Congolese volk, zijn idealen inspireerden ook de burgerrechtenbeweging in de VS. Het leidde in 1961 tot een staatsgreep, waarna Lumumba werd gearresteerd en vermoord. Om de Amerikaanse rol hierin te verdoezelen, zette de CIA zwarte jazzmuziek in als politiek instrument. Jazzlegendes als Louis Armstrong, Nina Simone en Dizzy Gillespie werden onder het mom van ‘goodwill’ op tournee gestuurd in Congo, maar diende in werkelijkheid als afleidingsmanoeuvre. Met een schat aan archiefmateriaal verweeft regisseur Johan Grimonprez in Soundtrack to a coup d’état jazzmuziek met politieke intriges, waarmee hij een krachtig beeld schetst van kolonialisme, racisme en de voortdurende strijd om Congolese grondstoffen. Over COORAGE
Als de burgemeester woningen voor iedereen belooft en de stembus opengaat in deze animatie, zijn de opgejaagde duiven er als de kippen bij. Met een verkiezingsuitslag waar de Partij voor de Dieren blij van zou worden.</p>
<p>Te zien tot 7 april 2025. Nu ook te zien in het filmtheater.</p>
<p>documentaire/België en Frankrijk/Engels, Russisch, Frans, Nederlands</p>]]></description>
      <guid>https://picl.nl/films/soundtrack-to-a-coup-detat/</guid>
      <pubDate>Mon, 30 Dec 2024 10:01:13 +0000</pubDate>
    </item>
    <item>
      <title><![CDATA[Widow Clicquot]]></title>
      <description><![CDATA[<p>Champagne en vrouwelijk ondernemerschap in dit feministische kostuumdrama</p>
<p><img src='https://picl.nl/wp-content/uploads/2024/10/Widow-Clicquot_st_3_jpg_sd-low.jpeg'/></p>
<p>Barbe-Nicole Ponsardin stond in het Frankrijk van de 18e en 19e eeuw ook wel bekend als de ‘Grand Dame van de Champagne’. Op haar twintigste trouwde ze met François Clicquot, erfgenaam van het Clicquot-champagne-imperium. Wanneer hij overlijdt neemt zij het stokje over, vastberaden om het imperium verder uit te bouwen. Dit waargebeurde verhaal over vrouwelijk ondernemerschap komt tot leven in een meeslepend kostuumdrama: Widow Clicquot. Het wordt de jonge weduwe Barbe-Nicole niet makkelijk gemaakt. Ze wordt geteisterd door de grilligheid van de seizoenen, manoeuvreert zich langs de concurrerende wijnmakers én stuit op de allerhande seksistische barrières van de Napoleontische tijd. De ‘Code Napoleon’ verbiedt haar als vrouw zelfs om een bedrijf te runnen. Toch weet ze, ondanks alles, van cuvée Veuve Clicquot een wereldwijde rage te maken – met de Russische tsaar Alexander als grootste fan. Widow Clicquot is een feministische biopic over een vrouw die, ondanks haar onderdrukte positie, met vastberadenheid en doorzettingsvermogen de wereld wist te veroveren. Op overtuigende wijze kruipt actrice Haley Bennett (Swallow, The Girl on the Train) in de huid van de weduwe Clicquot.</p>
<p>Te zien tot 7 april 2025. Net uit het filmtheater.</p>
<p>drama, kostuumdrama/VS/Engels</p>]]></description>
      <guid>https://picl.nl/films/widow-clicquot/</guid>
      <pubDate>Mon, 30 Dec 2024 10:01:14 +0000</pubDate>
    </item>
    <item>
      <title><![CDATA[Perfect Days]]></title>
      <description><![CDATA[<p>Wim Wenders vindt schoonheid in eenvoud in dit Japanse feelgood-drama</p>
<p><img src='https://picl.nl/wp-content/uploads/2023/12/Perfect-Days_st_1_jpg_sd-low-1-e1702477049896.jpg'/></p>
<p>Deze Japanse Oscarinzending heeft een Duitse twist, want hij is geregisseerd door Wim Wenders. Dit jaar presenteerde hij op het filmfestival van Cannes zowel Perfect Days als Anselm . Zijn Japanse hartverwarmer wordt door critici gezien als zijn beste film in jaren, leverde de prijs voor Beste Acteur op in Cannes en is nu genomineerd voor de Oscar voor Beste niet-Engelstalige Film. De zwijgzame Hirayama is schoonmaker van openbare wc’s in Tokyo en haalt daar veel plezier uit. Net als uit alle andere routineuze bezigheden waar hij zijn dagen mee vult. Hij heeft een passie voor muziek en is gek op bomen, die hij met veel zorg vastlegt op zijn camera. Via ontmoetingen komen we steeds meer te weten over het verleden van de man. Wim Wenders schept met Perfect Days een – misschien broodnodige – reflectie op de alledaagse schoonheid en de kleine pleziertjes in het leven. De film laat je achter met een knus en warm gevoel. Meer werk van Wenders zien? Kijk nu ook zijn portret van de baanbrekende kunstenaar Anselm Kiefer: Anselm of zijn ode aan de nalatenschap van choreograaf Pina Bausch: Pina.</p>
<p>Te zien tot 10 februari 2025. Net uit het filmtheater.</p>
<p>drama/Japan en Duitsland/Japans</p>]]></description>
      <guid>https://picl.nl/films/perfect-days/</guid>
      <pubDate>Mon, 30 Dec 2024 10:01:14 +0000</pubDate>
    </item>
    <item>
      <title><![CDATA[Gloria!]]></title>
      <description><![CDATA[<p>Feelgood kostuumdrama over een talentvol vrouwenkoor in het Italië van 1800</p>
<p><img src='https://picl.nl/wp-content/uploads/2024/11/Gloria-_st_2_jpg_sd-low.jpg'/></p>
<p>Italie, 1800. In een klooster annex weeshuis krijgt een aantal jonge vrouwen muziekles. Ze vormen een koor dat zo succesvol wordt dat zelfs de paus laat weten een bezoek te komen brengen. Ter gelegenheid daarvan moet een nieuw werk worden gecomponeerd. De vrouwen hebben genoeg talent, maar niemand neemt ze serieus. Hun ambitie wordt een strijd tegen het 18e-eeuwse patriarchale systeem. Kapelmeester Perlina, een autoritaire dirigent, is vastbesloten zelf een muziekstuk te componeren, maar worstelt met een creatieve blokkade. De vier muzikaal begaafde meisjes uit het orkest en het dienstmeisje Teresa besluiten daarom zelf te beginnen aan een eigen compositie. Perlina weigert hun hulp en doet alles om alsnog zijn eigen stuk te schrijven. De dag van het hoge bezoek nadert, maar hij heeft nog steeds niets op papier. Actrice en singer-songwriter Margherita Vicario debuteert als regisseur met deze feministische feelgood kostuumfilm. De muziek van het hoofdpersonage Lucia, ingezongen door Vicario zelf, is geïnspireerd op de 18e-eeuwse componiste Maddalena Laura Lombardini Sirmen, van wie slechts enkele werken bewaard zijn gebleven. Gloria! fungeert zo ook als eerbetoon aan vrouwelijke componisten die vaak niet de erkenning kregen die ze verdienden.</p>
<p>Te zien tot 31 maart 2025. Nu ook te zien in het filmtheater.</p>
<p>drama, komedie/Italië/Italiaans</p>]]></description>
      <guid>https://picl.nl/films/gloria/</guid>
      <pubDate>Mon, 30 Dec 2024 10:01:15 +0000</pubDate>
    </item>
    <item>
      <title><![CDATA[Ezra]]></title>
      <description><![CDATA[<p>Warme familiekomedie met Robert De Niro over botsende opvoedstijlen</p>
<p><img src='https://picl.nl/wp-content/uploads/2024/08/Ezra_st_1_jpg_sd-low_Photo-by-John-Baer.jpg'/></p>
<p>Er is weinig zo polariserend als de vraag hoe je een kind het beste kunt opvoeden. In dit onvoorspelbare en ontroerende familiedrama spelen Bobby Cannavale, Rose Byrne en Robert De Niro drie volwassenen die worden geconfronteerd met hun uiteenlopende visies op de opvoeding van de jonge autistische Ezra. En dat alles verpakt als roadtrip door Amerika. Ezra, de zoon van de gescheiden Max (Cannavale) en Jenna (Byrne), heeft autisme. Dit veroorzaakt vaak impulsief gedrag, waardoor hij zichzelf en anderen soms in gevaar brengt. De dokter is zeker van zijn zaak: Ezra moet naar een speciale school en krijgt passende medicijnen. Jenna stemt hiermee in, maar Max wil er niets van weten. Op een avond neemt Max Ezra mee op een reis door het hele land, om een aflevering van Jimmy Kimmel Live! bij te wonen. Hij heeft echter geen toestemming van Jenna of van zijn vader (De Niro), wiens auto Max heeft ‘geleend’. Wie is hier nu normaal? Die vraag staat centraal in deze zesde film van regisseur Tony Goldwyn. Voor de rol van de jonge Ezra castte hij William Fitzgerald, die zelf ook autisme heeft – een weloverwogen keuze die de authenticiteit van het verhaal extra kracht geeft. Scriptschrijver Tony Spiridakis baseerde zich bovendien op zijn eigen ervaringen met zijn zoon.</p>
<p>Te zien tot 10 februari 2025. Net uit het filmtheater.</p>
<p>komedie/VS/Engels</p>]]></description>
      <guid>https://picl.nl/films/ezra/</guid>
      <pubDate>Mon, 30 Dec 2024 10:01:15 +0000</pubDate>
    </item>
    <item>
      <title><![CDATA[Langue Étrangère]]></title>
      <description><![CDATA[<p>Deze tedere, Duits-Franse coming-of-age verweeft het persoonlijke met het politieke</p>
<p><img src='https://picl.nl/wp-content/uploads/2024/12/Langue-Etrang-re_st_3_jpg_sd-low_Les-Films-de-Pierre.jpg'/></p>
<p>In de politiek geladen coming-of-age Langue Etrangère gaat de 17-jarige Fanny uit Frankrijk op uitwisseling naar Leipzig, waar ze haar penvriendin Lena ontmoet. Hoewel hun karakters sterk verschillen, ontstaat er tegen de achtergrond van de politieke situatie in het huidige Frankrijk en Duitsland een hechte vriendschap. Terwijl ze worstelen met de typische kwesties van de adolescentie, leren ze elkaar steeds beter kennen. De vurige Lena en de verlegen Fanny hebben elkaar nog nooit ontmoet en lijken op het eerste gezicht elkaars tegenpolen. Lena is politiek actief en strijdt onvermoeibaar tegen het opkomende extreemrechts in Duitsland, terwijl Fanny zich terugtrekt in haar stille wereld. Toch ontstaat er een hechte, licht-erotische band tussen de twee, die beiden een problematische familieachtergrond delen. Om indruk te maken op Lena verzint Fanny verhalen die haar interessanter moeten doen lijken, maar al gauw raakt ze verstrikt in een web van leugens. Langue Etrangère is de derde speelfilm van de Franse regisseur Claire Burger. Eerder werd ze in Cannes bekroond met de Camera d’Or voor haar debuutfilm Party Girl (2014), die tevens de Ensemble-prijs ontving in de prestigieuze Un Certain Regard-sectie.</p>
<p>Te zien tot 21 april 2025. Net uit het filmtheater.</p>
<p>drama/Frankrijk/Frans, Duits, Engels</p>]]></description>
      <guid>https://picl.nl/films/langue-etrangere/</guid>
      <pubDate>Mon, 30 Dec 2024 10:01:16 +0000</pubDate>
    </item>
    <item>
      <title><![CDATA[My Favourite Cake]]></title>
      <description><![CDATA[<p>Een hartverwarmende zoektocht naar nieuwe liefde op leeftijd</p>
<p><img src='https://picl.nl/wp-content/uploads/2024/11/My-Favourite-Cake_st_4_jpg_sd-low.jpg'/></p>
<p>Na jarenlang alleen te zijn geweest, besluit de 70-jarige weduwe Mahin dat het anders moet. Ze wil haar liefdesleven nieuw leven in blazen. Zo ontmoet ze de vriendelijke taxichauffeur Faramarz, voor wie ze in haar appartement haar favoriete taart wil bakken. Het wordt onverwachte en onvergetelijke avond… My Favourite Cake is een hartverwarmende zoektocht naar nieuwe liefde. Een eerlijk, zacht en diepmenselijk verhaal. Sinds haar man overleed en haar dochter naar Europa vertrok, woont de zeventigjarige Mahin alleen in Teheran. Na weer een middag thee te hebben gedronken met haar vriendinnen, besluit ze dat het tijd is om het roer om te gooien. In haar zoektocht naar een vrijgezelle man keert ze terug naar plekken uit haar verleden en mijmert ze over de gelukkige jaren in vrijheid. In een restaurant loopt ze Faramarz tegen het lijf, een bescheiden en vriendelijke alleenstaande man van haar leeftijd. Hij is taxichauffeur en veteraan en heeft net als Mahin een onafhankelijke geest. Mahin stelt zich open voor een nieuwe romance en nodigt Faramarz uit in haar appartement om haar favoriete taart voor hem te bakken. De pogingen om daarbij de aandacht van haar nieuwsgierige buren te vermijden, mislukken. My Favourite Cake is de nieuwe film van de Iraanse filmmakers Maryam Moghaddam en Behtash Sanaeeha (Ballad of a White Cow). De film ging in wereldpremière op het Filmfestival van Berlijn waar hij twee prijzen won. De filmmakers zelf konden de première niet bijwonen omdat zij van de Iraanse autoriteiten geen toestemming kregen om te reizen. Het Iraanse regime verbood de film in eigen land wegens het vertonen van dans, alcoholgebruik en kritiek op de moraalpolitie.</p>
<p>Te zien tot 17 maart 2025. Nu ook te zien in het filmtheater.</p>
<p>drama/Iran/Perzisch</p>]]></description>
      <guid>https://picl.nl/films/my-favourite-cake/</guid>
      <pubDate>Mon, 30 Dec 2024 10:01:16 +0000</pubDate>
    </item>
    <item>
      <title><![CDATA[American Honey]]></title>
      <description><![CDATA[<p>Ongeremde roadtrip dwars door Amerika, van de Britse cineast Andrea Arnold</p>
<p><img src='https://picl.nl/wp-content/uploads/2024/11/2599-americanhoney-01-1-1680x1260.jpg'/></p>
<p>Andrea Arnold is één van de belangrijkste Britse filmmakers van onze tijd. Op 28 november verschijnt haar nieuwe film in de filmtheaters: Bird, over de 12-jarige Bailey en haar gebroken gezin in de buitenwijken van het Britse Kent. Op Picl kun je daarom nu kijken naar Arnolds prijswinnende drama American Honey, een roadmovie over een rondreizend clubje tijdschriftverkopers aan de rand van de samenleving. De achttienjarige Star heeft alle redenen om haar leven te willen ontvluchten. Ze heeft geen geld, vist maaltijden uit containers en woont samen met haar alcoholistische en handtastelijke vader en twee van z’n andere kinderen in een armoedig gat. Gelukkig ontmoet ze in de plaatselijke supermarkt de charmante Jake (Shia LaBeouf). Hij is daar met een groep jongeren die met een busje door het hart van Amerika trekt. Zij verdienen hun geld door tijdschriften te verkopen en zijn net als Star buitenstaanders aan de rand van de samenleving. Maar al te graag voegt Star zich bij de groep. American Honey is de eerste film die Andrea Arnold (Fishtank, Red Road) in Amerika maakte. Ze bewees er opnieuw mee waarom zij behoort tot de beste Britse cineasten van het moment: voor de derde keer ontving ze de felbegeerde juryprijs van Cannes. De film is nu als Regie Voorafje op Picl te zien i.h.k.v. de release van Bird.</p>
<p>Te zien tot 24 februari 2025. Net uit het filmtheater.</p>
<p>drama, roadmovie/Verenigd Koninkrijk/Engels</p>]]></description>
      <guid>https://picl.nl/films/american-honey/</guid>
      <pubDate>Mon, 30 Dec 2024 10:01:17 +0000</pubDate>
    </item>
    <item>
      <title><![CDATA[Ruigoord: een kosmisch lek]]></title>
      <description><![CDATA[<p>Na 50 jaar lijkt het doek te vallen voor Nederlands oudste culturele vrijplaats</p>
<p><img src='https://picl.nl/wp-content/uploads/2024/11/Ruigoord_-een-kosmisch-lek_st_2_jpg_sd-low.jpg'/></p>
<p>Voorafgaand aan deze film bekijk je de korte animatiefilm COORAGE, aangeboden door Ultrakort. Al 50 jaar lang biedt het groene Amsterdamse kunstenaarsdorp Ruigoord weerstand aan de oprukkende industrie. In de jaren 70 werd het gekraakt door hippies en nu is het de oudste culturele vrijplaats van Nederland. Het heeft zichzelf steeds opnieuw uitgevonden en wist zich twee keer te redden van de uitbreidingsplannen van Amsterdam. Maar door de energietransitie lijkt nu doek nu te vallen voor Ruigoord. De documentaire Ruigoord: een kosmisch lek is een kleurrijk portret van dit magische dorp. Ruigoord, een dorpje onder de rook van Amsterdam, werd in jaren 70 gekraakt door hippies. Vijftig jaar later is het de oudste culturele vrijplaats van Nederland; een toevluchtsoord voor kunstenaars, dromers en vrijdenkers, als een oase van verwondering ingeklemd door de haven en industrie. Wanneer ze hun 50-jarig bestaan willen vieren hangt de Amsterdamse energietransitie als een zwarte schaduw over het dorp; de nabijgelegen olietanks gaan gebruikt worden voor opslag voor groene waterstof waardoor Ruigoord in de gevarenzone komt te liggen. Gaat het kosmische lek – waaraan de Ruigoorders de magie van het dorp toedichten – soelaas bieden? Ingewikkelde kwesties die allemaal opspelen in de aanloop naar de viering van het jubileum. Meer docu’s zien? Bekijk onze selectie documentaires. Over COORAGE
Als de burgemeester woningen voor iedereen belooft en de stembus opengaat in deze animatie, zijn de opgejaagde duiven er als de kippen bij. Met een verkiezingsuitslag waar de Partij voor de Dieren blij van zou worden.</p>
<p>Te zien tot 14 april 2025. Nu ook te zien in het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/ruigoord-een-kosmisch-lek/</guid>
      <pubDate>Mon, 30 Dec 2024 10:01:18 +0000</pubDate>
    </item>
    <item>
      <title><![CDATA[Handling the Undead]]></title>
      <description><![CDATA[<p>Noors drama over liefde en rouw, verpakt in een melancholisch horrorjasje</p>
<p><img src='https://picl.nl/wp-content/uploads/2024/11/Handling-the-Undead_st_2_jpg_sd-low.jpg'/></p>
<p>Wat als de doden plots weer tot leven konden komen? En we verloren geliefden opnieuw konden omhelzen? Het is het uitgangspunt van het bijzonder sfeervolle, Noorse Handling the Undead, waarin een nachtelijke stroomuitval de grens tussen leven en dood heeft uitgewist. In drie losse verhaallijnen volgen we drie families (met o.a. een indrukwekkende Renate Reinsve) die hun geliefden opeens weer terugzien. Maar zijn dit nog wel de personen die ze misten? Op een hete zomerdag wordt de stad Oslo omringd door een vreemd elektrisch veld. Alle elektronica slaat op hol tot de chaos opeens weer voorbij is. De gebeurtenis blijkt pas overleden personen uit hun dood te hebben gewekt. Drie rouwende families die opeens weer tegenover hun geliefden staan, proberen te begrijpen wat deze terugkeer betekent én of ze nog wel echt de personen zijn zoals ze die kenden… Handling the Undead is het speelfilmdebuut van Thea Hvistendahl en verpakt thema’s als rouw en de kunst van het loslaten in een intens melancholisch horrorjasje. De film is naar een roman van John Ajvide Lindqvist, die ook het zeer succesvol verfilmde romantische vampierdrama Let the Right One In (2004) schreef en het verhaal waarop Gräns (2018) is gebaseerd.</p>
<p>Te zien tot 14 april 2025. Net uit het filmtheater.</p>
<p>drama, horror/Noorwegen/Noors</p>]]></description>
      <guid>https://picl.nl/films/handling-the-undead/</guid>
      <pubDate>Mon, 30 Dec 2024 10:01:18 +0000</pubDate>
    </item>
    <item>
      <title><![CDATA[Memory]]></title>
      <description><![CDATA[<p>IJzersterk acteerwerk van Jessica Chastain en Peter Sarsgaard in dit warme drama</p>
<p><img src='https://picl.nl/wp-content/uploads/2024/08/Memory_st_6_jpg_sd-low-1680x741.jpg'/></p>
<p>Hoe betrouwbaar zijn onze herinneringen? En wat doet het met je als je niet meer op je herinneringen kunt bouwen? De Mexicaanse filmmaker Michel Franco maakte rond deze vraag een aangrijpend drama met veel nuance: Memory. Tussen twee gebroken zielen (een fantastische Jessica Chastain en Peter Sarsgaard) ontstaat een onverwachte liefde, maar kan deze standhouden? Maatschappelijk werkster en ex-alcoholist Sylvia leidt een overzichtelijk en gestructureerd leven. Ze verdeelt haar tijd over haar dochter, baan en AA-bijeenkomsten. Dit wordt overhoop gegooid als Saul haar na hun middelbare school reünie naar huis volgt. Deze onverwachte hereniging heeft een grote impact op hun beide levens en zet de deur naar het verleden wagenwijd open. Voor dit drama maakte regisseur Michel Franco onder meer New Order en Sundown (met Tim Roth). Op het festival van Venetië in 2023, waar Memory in première ging, kreeg Peter Sarsgaard de prijs voor Beste Acteur voor zijn rol als Saul.</p>
<p>Te zien tot 10 maart 2025. Net uit het filmtheater.</p>
<p>drama/VS en Mexico/Engels</p>]]></description>
      <guid>https://picl.nl/films/memory/</guid>
      <pubDate>Mon, 30 Dec 2024 10:01:19 +0000</pubDate>
    </item>
    <item>
      <title><![CDATA[C’mon C’mon]]></title>
      <description><![CDATA[<p>Joaquin Phoenix is fantastisch in deze tedere ode aan familierelaties</p>
<p><img src='https://picl.nl/wp-content/uploads/2022/01/C-mon-C-mon_st_1_jpg_sd-high_Photo-by-Tobin-Yelland-1680x1120.jpg'/></p>
<p>De alleenstaande Johnny (Joaquin Phoenix) is radiojournalist in New York. Onverwachts moet hij op het 9-jarig zoontje van zijn zus passen, terwijl zij voor haar zieke man zorgt. Met het prachtig, zwart-wit gefilmde C’mon C’mon brengt regisseur Mike Mills een ode aan de alledaagse schoonheid van het bestaan. De film is nu te zien als onderdeel van ons ‘Family Matters’ programma. Johnny werkt aan een project waarbij hij verschillende kinderen interviewt over hun dromen en de toekomst van de wereld. Zijn zus in Los Angeles heeft haar handen vol aan het zorgen voor haar bipolaire man. Hoewel de band tussen broer en zus moeizaam is sinds het overlijden van hun moeder, schakelt ze zijn hulp in. Wanneer Johnny zijn neefje Jesse meeneemt tijdens een roadtrip van Los Angeles naar New York en New Orleans, ontstaat er langzaamaan een unieke band tussen de twee. Met alle angsten en verwondering die met het vaderschap gepaard gaan, ontpopt Johnny zich tot een ware surrogaatvader. Regisseur Mike Mills (20th Century Women, Beginners) richt zich met C’mon C’mon opnieuw op de band tussen ouder en kind, maar nu vanuit het perspectief van de ouder. Het is een tedere ode aan de generatie van de toekomst en diegenen die hen opvoeden. De film bekijk je nu opnieuw op Picl als onderdeel van Family Matters, een speciaal programma over families in alle vormen en maten.</p>
<p>Te zien tot 17 maart 2025. Net uit het filmtheater.</p>
<p>drama/Verenigde Staten/Engels</p>]]></description>
      <guid>https://picl.nl/films/cmon-cmon/</guid>
      <pubDate>Mon, 30 Dec 2024 10:01:19 +0000</pubDate>
    </item>
    <item>
      <title><![CDATA[All Shall Be Well]]></title>
      <description><![CDATA[<p>Prijswinnend en ontroerend familiedrama over liefde, verlies en veerkracht</p>
<p><img src='https://picl.nl/wp-content/uploads/2024/10/All-Shall-Be-Well_st_5_jpg_sd-low.jpg'/></p>
<p>In dit ontroerende drama uit Hong Kong volgen we zestiger Angie. Na het verlies van haar partner ontdekt ze dat de band met haar schoonfamilie niet zo warm is als ze dacht. En omdat er niks op papier staat, dreigt Angie het dak boven haar hoofd te verliezen. Tegelijkertijd voert de film ons mee in de dilemma’s van alle betrokkenen. Het maakt van All Shall Be Well een diepmenselijk portret, met alle genuanceerdheid van het echte leven. Angie en Pat zijn een 60-jarig stel dat geniet van hun leven vol familie en vrienden in Hong Kong. Ze wonen al meer dan dertig jaar samen in het appartement van Pat en de twee vrouwen zijn geliefd door hun omgeving. Maar wanneer Pat plotseling overlijdt, wordt al snel duidelijk dat de warme band die Angie met Pats familie heeft, niet zo onvoorwaardelijk is als zij dacht. Voor Angie begint, in een periode van rouw, een strijd waarin ze vecht voor waardigheid, acceptatie en het behoud van het huis dat ze met haar geliefde deelde. All Shall Be Well is een genuanceerd portret over liefde, verlies en veerkracht en illustreert op delicate wijze dat, onder druk, tolerantie kan wankelen. De film won de Teddy Award op de Berlinale. Eerder ging die prijs onder andere naar Una mujer fantástica.</p>
<p>Te zien tot 31 maart 2025. Nu ook te zien in het filmtheater.</p>
<p>drama/Hong Kong/Cantonees</p>]]></description>
      <guid>https://picl.nl/films/all-shall-be-well/</guid>
      <pubDate>Mon, 30 Dec 2024 10:01:20 +0000</pubDate>
    </item>
    <item>
      <title><![CDATA[Minari]]></title>
      <description><![CDATA[<p>Bloedeerlijk portret van een Koreaanse familie die de American Dream najaagt</p>
<p><img src='https://picl.nl/wp-content/uploads/2021/11/Minari_st_2_jpg_sd-high-1680x1118.jpg'/></p>
<p>Van over de hele wereld lokt de American Dream mensen naar de Verenigde Staten, zo ook het Koreaanse gezin Yi. Ze verruilen hun stadse leven voor het landelijke Arkansas, waar vader Jacob een stuk grond heeft gekocht. Minari is nu te zien als onderdeel van ons ‘Family Matters’ programma. Jacob hoopt dat een boerderij zijn gezin aan een beter leven zal helpen, maar de nieuwe omgeving brengt flink wat uitdagingen met zich mee. Financieel gaat het ze niet voor de wind en de hartafwijking van zoon David houdt de familie constant op hun hoede. Toch proberen ze samen een weg te vinden in hun nieuwe boerenleven. Maar als grootmoeder onverwachts bij ze intrekt, wordt het gezin pas echt op de proef gesteld. Regisseur Lee Isaac Chung baseerde dit drama grotendeels op zijn eigen jeugd in een Koreaans-Amerikaans gezin op het platteland van Arkansas. De film ontving ontzettend veel prijzen en nominaties, waaronder een Oscar voor de Zuid-Koreaanse steractrice Yuh-Jung Youn voor haar prachtige rol als eigenzinnige grootmoeder. Minari bekijk je nu opnieuw op Picl als onderdeel van Family Matters, een speciaal programma over families in alle vormen en maten.</p>
<p>Te zien tot 17 maart 2025. Net uit het filmtheater.</p>
<p>drama/Verenigde Staten/Koreaans, Engels</p>]]></description>
      <guid>https://picl.nl/films/minari/</guid>
      <pubDate>Mon, 30 Dec 2024 10:01:20 +0000</pubDate>
    </item>
    <item>
      <title><![CDATA[Sons]]></title>
      <description><![CDATA[<p>Zenuwslopende Scandinavische gevangenis-thriller over wraak en gerechtigheid</p>
<p><img src='https://picl.nl/wp-content/uploads/2024/10/Sons_st_3_jpg_sd-low-1.jpg'/></p>
<p>Als er iets is wat de Zweedse regisseur Gustav Möller kan, is het je naar het puntje van je stoel brengen. In deze zenuwslopende gevangenisthriller schetst hij een portret van een idealistische gevangenisbewaarder, wiens zachtaardige façade langzaam afbrokkelt wanneer ze een duistere, wraakzuchtige kant in zichzelf ontdekt. Sidse Babett Knudsen, bekend van de hitserie Borgen, vertolkt met verve de rol van gevangenisbewaarder Eva. Eva (Sidse Babett Knudsen) werkt als cipier in een gevangenis. Ze doet haar werk met veel plezier en toewijding, en houdt zich altijd vast aan haar hoge morele principes. Maar dan arriveert er een nieuwe lichting gevangenen, waarin ze een oude bekende herkent: Mikkel (Sebastian Bull). Ze vraagt om een overplaatsing naar zijn zwaarbewaakte afdeling, en niet zonder reden: met Mikkel heeft ze nog een appeltje te schillen. Eva is vastberaden om gerechtigheid te vinden en neemt hiervoor steeds grotere risico’s. Hoe ver kan ze gaan? De Zweedse regisseur Gustav Möller is meester in het creëren van beklemmende settings. Zijn doorbraakfilm The Guilty speelde zich volledig af in de alarmcentrale van een politiekantoor, en in Sons beperkt hij zich tot de verstikkende omgeving van een Deense gevangenis. De film ging in première op het Filmfestival van Berlijn.</p>
<p>Te zien tot 24 maart 2025. Net uit het filmtheater.</p>
<p>drama/Denemarken/Deens</p>]]></description>
      <guid>https://picl.nl/films/sons/</guid>
      <pubDate>Mon, 30 Dec 2024 10:01:21 +0000</pubDate>
    </item>
    <item>
      <title><![CDATA[Crossing Istanbul]]></title>
      <description><![CDATA[<p>Liefdevolle roadtrip door Istanbul van de regisseur van And Then We Danced</p>
<p><img src='https://picl.nl/wp-content/uploads/2024/10/Crossing-Istanbul_st_1_jpg_sd-low_Photo-by-Haydar-Tas-tan.jpg'/></p>
<p>Op zoek naar haar vermiste nichtje Tekla reist de gepensioneerde Georgische lerares Lia naar Istanbul. Daar kruist haar pad met Evrim, een jonge advocate en bevlogen transactivist. Wat begint als een zoektocht naar antwoorden, ontvouwt zich tot een hoopvolle roadtrip vol onverwachte ontmoetingen. Crossing Istanbul is de nieuwe film van Levan Akin, die doorbrak met And Then We Danced. In haar zoektocht naar Tekla krijgt Lia een tip uit onverwachte hoek. Haar buurjongen, een wat stuurloze tiener, weet haar te vertellen dat Tekla zich schuilhoudt in Istanbul, hij heeft zelfs een adres. Samen vertrekken ze richting de Turkse metropool, waar ze al gauw Evrim ontmoeten, een pas afgestudeerde advocate die zich als transactivist sterk maakt voor de rechten van transgender sekswerkers. Ondanks hun onderlinge verschillen en botsende idealen bundelen ze hun krachten en starten ze samen de zoektocht naar Tekla. De Zweeds-Georgische regisseur Levan Akin (And Then We Danced) vertelt met Crossing Istanbul niet alleen een empathisch verhaal over hoe twee mensen met ideologische verschillen langzaam nader tot elkaar komen, hij brengt tegelijkertijd een ode aan de rijke diversiteit van Istanbul. De film beleefde zijn wereldpremière op de Berlinale en werd er bekroond met de Teddy Jury Award.</p>
<p>Te zien tot 17 februari 2025. Net uit het filmtheater.</p>
<p>drama/Zweden, Denemarken, Frankrijk, Turkije en Georgië/Georgisch, Turks</p>]]></description>
      <guid>https://picl.nl/films/crossing-istanbul/</guid>
      <pubDate>Mon, 30 Dec 2024 10:01:21 +0000</pubDate>
    </item>
    <item>
      <title><![CDATA[Alles Goed]]></title>
      <description><![CDATA[<p>Portret van drie gevluchte Oekraïense vrouwen die een nieuw leven opbouwen</p>
<p><img src='https://picl.nl/wp-content/uploads/2024/11/Alles-goed_st_9_jpg_sd-low.jpeg'/></p>
<p>Voorafgaand aan deze film bekijk je de korte animatiefilm COORAGE, aangeboden door Ultrakort. In Weesp is een oud kantoorpand omgebouwd tot tijdelijke opvang voor Oekraïense vluchtelingen: de nieuwe woonplek van Zoia, Natasha en Svitlana. Onder toezien van documentairemakers Peter en Petra Lataste arriveren zij met hun volledige hebben en houwen op hun nieuwe woonplek. Met een observerend en vooral menselijk oog legt het regisseursduo in Alles goed vast hoe de drie vrouwen hier een nieuw leven proberen op te bouwen. De grote keuken speelt een sleutelrol in het leven van de vrouwen, want in eten vinden ze troost en verbinding. Terwijl ze een pan dampende borsjtsj bereiden, wordt de omvang van hun verdriet voelbaar: het verlies van hun thuis, het achterlaten van alles wat hen dierbaar is. Tegelijkertijd maken ze zich ernstige zorgen over de mannen die aan het front vechten tegen de Russen. Ondanks alles proberen ze in Nederland, met vallen en opstaan, een nieuw leven op te bouwen. Peter en Petra Lataster ontmoetten elkaar tijdens hun studie aan de Filmacademie en maken sindsdien samen documentaires. In 2016 wonnen ze met De kinderen van juf Kiet de Gouden Kalf voor Beste Lange Documentaire. Zij maakten o.a. ook Reis door onze wereld. Alles goed was te zien op de recentste editie van IDFA. Meer docu’s zien? Bekijk onze selectie documentaires. Over COORAGE
Als de burgemeester woningen voor iedereen belooft en de stembus opengaat in deze animatie, zijn de opgejaagde duiven er als de kippen bij. Met een verkiezingsuitslag waar de Partij voor de Dieren blij van zou worden.</p>
<p>Te zien tot 7 april 2025. Nu ook te zien in het filmtheater.</p>
<p>documentaire/Nederland/On Demand: streaming/ online</p>]]></description>
      <guid>https://picl.nl/films/alles-goed/</guid>
      <pubDate>Mon, 30 Dec 2024 10:01:22 +0000</pubDate>
    </item>
    <item>
      <title><![CDATA[Black Box Diaries]]></title>
      <description><![CDATA[<p>De baanbrekende strijd van een journalist voor gerechtigheid bij seksueel geweld</p>
<p><img src='https://picl.nl/wp-content/uploads/2024/11/Black-Box-Diaries_st_2_sd-low.png'/></p>
<p>In 2017 groeide journalist Shiori Itō uit tot het gezicht van de #MeToo-beweging in Japan. Nadat zij in 2015 werd verkracht door een invloedrijke collega-journalist, bleek het Japanse rechtssysteem niet aan haar kant te staan. Moedig blijft Shiori gerechtigheid zoeken; in tegenstelling tot veel andere Japanse MeToo-slachtoffers besluit zij wél haar stem te laten horen. Ook al gaat ze daar zelf bijna aan onderdoor. Black Box Diaries is het visuele dagboek van haar jarenlange strijd. 25 jaar oud is Shiori Itō als ze wordt verkracht door een gerenommeerde collega-journalist. Ze doet aangifte, maar krijgt te horen dat er onvoldoende bewijs is voor een strafzaak. Dat de gerenommeerde journalist een goede vriend is van toenmalig premier Shinzo Abe, heeft daar veel mee te maken. Tegelijkertijd zijn de wetten over seksueel geweld meer dan een eeuw oud en kent Japan een diepgewortelde zwijgcultuur. Maar Shiori geeft niet op: ze start een civiele zaak, schrijft een boek en legt haar jarenlange strijd vast in een visueel dagboek. Moedig blijft ze naar gerechtigheid zoeken, zelfs als ze daarvoor een hoge prijs moet betalen. Met haar eigen regie en uiterst persoonlijke materiaal, legt Black Box Diaries Shiori’s bewogen reis vast. De film gaat verder dan de krantenkoppen en laat zien hoe het is om in haar schoenen te staan. Als slachtoffer én journalist die haar eigen zaak onderzoekt, laat Shiori zien dat haar strijd niet alleen om maatschappelijke verandering gaat, maar ook een manier is om haar kracht terug te vinden.</p>
<p>Te zien tot 31 maart 2025. Nu ook te zien in het filmtheater.</p>
<p>documentaire/VS en Verenigd Koninkrijk/Engels, Japans</p>]]></description>
      <guid>https://picl.nl/films/black-box-diaries/</guid>
      <pubDate>Mon, 30 Dec 2024 10:01:22 +0000</pubDate>
    </item>
    <item>
      <title><![CDATA[Pather Panchali]]></title>
      <description><![CDATA[<p>Indiase klassieker uit 1955, over het alledaagse leven van een arme familie in India</p>
<p><img src='https://picl.nl/wp-content/uploads/2024/11/Pather-Panchali-digitale-restauratie-_st_2_jpg_sd-low_1955-NATIONAL-FILM-DEVELOPMENT-CORPORATION-LIMITED-Tous-droits-r-serv-s.jpg'/></p>
<p>Toen Satyajit Ray het Italiaanse meesterwerk Ladri di biciclette (1948) zag, vond hij zijn roeping: hij zou filmmaker worden. Geïnspireerd door het Italiaanse neorealisme, maakte Ray in 1955 het sociaal-realistische Pather Panchali. Het is de eerste film uit zijn invloedrijke Apu-trilogie, een filmreeks waarin het alledaagse leven van een arme Indiase familie centraal staat. Deze klassieker is nu tijdelijk opnieuw te zien op het grote doek, dus bezoek je favoriete filmhuis of bekijk de film hier online. De jonge Apu leidt met zijn familie een eenvoudig leven op het platteland van Bengalen. In een poging de armoede te doorbreken, besluit zijn vader naar de stad te trekken, om daar werk te vinden en een beter leven voor zijn gezin te verzekeren. Hij belooft snel terug te keren, maar daar komt niets van terecht. Met grote gevolgen voor de achterblijvers. Met een stijl die zowel documentair als poëtisch is, bood regisseur Satyajit Ray (1921-1992) een vernieuwend alternatief voor de traditionele Bollywood-cinema. Pather Panchali markeerde de geboorte van de Indiase onafhankelijke cinema en leverde Ray in 1956 de Best Human Document Award op tijdens het Filmfestival van Cannes. Zonder twijfel is Ray een van de grootste filmmakers van India. Pather Panchali is nu opnieuw en in gerestaureerde versie uitgebracht in de filmtheaters.</p>
<p>Te zien tot 31 maart 2025. Nu ook te zien in het filmtheater.</p>
<p>digitale restauratie, drama, klassieker/India/Bengaals</p>]]></description>
      <guid>https://picl.nl/films/pather-panchali/</guid>
      <pubDate>Mon, 30 Dec 2024 10:01:23 +0000</pubDate>
    </item>
    <item>
      <title><![CDATA[Where Dragons Live]]></title>
      <description><![CDATA[<p>In deze innemende docu reflecteert een familie op hun bijzondere kindertijd</p>
<p><img src='https://picl.nl/wp-content/uploads/2024/10/Where-Dragons-Live_st_2_jpg_sd-low-1680x704.jpg'/></p>
<p>De familie Impey ondergaat een grote verandering: hun ouderlijk huis wordt verkocht. Terwijl Harriet en haar drie broers, samen met hun eigen kinderen, het huis langzaamaan leegruimen, komen herinneringen boven drijven. Doos voor doos komen ze de angsten uit hun kindertijd onder ogen. Where Dragons Live is een documentaire vol verbeeldingskracht van Suzanne Raes (Dicht bij Vermeer). Op het landhuis ‘Cumnor Place’ in Oxford beleefden Harriet en haar drie oudere broers een magische kindertijd, vol betoverde tuinen, sprookjes, nachtmerries en draken. Nu ze allemaal volwassen zijn en hun beide ouders zijn overleden, komen broers en zus samen om het familiehuis op te ruimen voor de verkoop. Tussen de uitpuilende zolders en de overvolle kamers proberen ze zich te verhouden tot hun overleden ouders: een vader die geobsedeerd was door draken en een moeder die veeleisend was. Bij het opruimen van alle memorabilia, antieke meubels, stapels documenten en familiebeelden, denken ze terug aan hun avontuurlijke jeugd, maar ook de onorthodoxe en soms traumatische opvoeding. Suzanne Raes filmde de familie Impey terwijl hun huis steeds leger werd, wat zorgde voor een magische soundscape vol windvlagen, piepen en kraken. Where Dragons Live is dit jaar te zien op IDFA. Eerder dit jaar verscheen van Raes nóg een documentaire over de draak: Geluif in ’t goeje.</p>
<p>Te zien tot 31 maart 2025. Nu ook te zien in het filmtheater.</p>
<p>documentaire/Nederland en Verenigd Koninkrijk/Engels</p>]]></description>
      <guid>https://picl.nl/films/where-dragons-live/</guid>
      <pubDate>Mon, 30 Dec 2024 10:01:23 +0000</pubDate>
    </item>
    <item>
      <title><![CDATA[Daaaaaalí!]]></title>
      <description><![CDATA[<p>Quentin Dupieuxs komische ode aan de beroemde Salvador Dalí</p>
<p><img src='https://picl.nl/wp-content/uploads/2024/10/Daaaaaal-_st_2_jpg_sd-low.jpg'/></p>
<p>De Franse regisseur Quentin Dupieux kennen we als meester van het absurdisme. Hij maakte onder meer het heerlijk ongewone Deerskin en zijn Le Deuxième Acte opende dit jaar nog het filmfestival van Cannes. Zijn Daaaaaalí!, waarin een journaliste tevergeefs probeert om Salvador Dalí te interviewen, is dan ook allesbehalve een conventionele biopic – helemaal passend bij een film over een surrealistische kunstenaar. De jonge Franse journaliste Judith is vastbesloten om de beroemde Spaanse surrealist Salvador Dalí (1904–1989) te interviewen. Maar elke poging hiertoe wordt keer op keer dwarsgezeten door de flamboyante kunstenaar en zijn groeiende eisenpakket. Daaaaaalí!, de twaalfde speelfilm van Quentin Dupieux (Mandibules, Fumer fait tousser), is net als het werk van de iconische Dalí doorspekt met surrealisme: niet voor niets wordt de hoofdrol door maar liefst zes acteurs vertolkt (vandaar de zes a’s in de titel). Een film als een droom, in een droom, in een droom… De rol van Dalí wordt o.a. gespeeld door Gilles Lellouche (Le Grand Bain) en Édouard Baer (Mademoiselle de Jonquières).</p>
<p>Te zien tot 31 maart 2025. Net uit het filmtheater.</p>
<p>komedie/Frankrijk/Frans</p>]]></description>
      <guid>https://picl.nl/films/daaaaaali/</guid>
      <pubDate>Mon, 30 Dec 2024 10:01:24 +0000</pubDate>
    </item>
    <item>
      <title><![CDATA[The Gullspång Miracle]]></title>
      <description><![CDATA[<p>Wonderlijke, haast ongelooflijke docu over een complexe familiegeschiedenis</p>
<p><img src='https://picl.nl/wp-content/uploads/2024/08/The-Gullsp-ng-Miracle_st_1_jpg_sd-low.jpg'/></p>
<p>Voorafgaand aan The Gullspång Miracle wordt de korte animatiefilm Wander to Wonder vertoond. De korte film Wander to Wonder is de winnaar van Gouden Kalf voor Beste Korte Film. Twee Noorse zussen kopen een appartement in het Zweedse Gullspång en ontdekken tot hun verbazing dat de verkoper sprekend op hun overleden zus lijkt. Een wonder, vinden ze. Het blijkt het begin van een reeks bizarre gebeurtenissen die een familiegeschiedenis vol plottwisten onthult. The Gullspång Miracle is een verhaal zo ongelofelijk en spannend, dat alleen een Scandinavische schrijver ze zou kunnen verzinnen. Alleen nu is het echt. Niet alleen lijkt de verkoper Olaug sprekend op de overleden zus van Kari en May, maar ze deelt ook haar bijnaam, Lita. De zussen beschouwen dit als een wonder: dit had zo moeten zijn. Met open armen verwelkomen ze de eenzame Olaug in hun warme familie. Deze wonderlijke ontmoeting is slechts het startschot van een spectaculaire rollercoaster, waarin de toevalligheden en onthullingen elkaar in hoog tempo opvolgen. Naarmate de zussen dieper graven in de familiegeschiedenis, worden de ontdekkingen steeds vreemder, spannender en enger. Niets is wat het lijkt in deze vrolijke, weergaloos spannende documentaire van de Zweedse filmmaker Maria Frederiksson. The Gullspång Miracle verkent de complexiteit van familiebanden, identiteit en overtuigingen, met personages waar een speelfilmregisseur een moord voor zou doen. Meer docu’s zien? Bekijk onze selectie documentaires. Over Wander to Wonder
Deze donker-komische stop-motion animatiefilm van Nina Gantz volgt drie sterren uit een kindertelevisieserie uit de jaren tachtig. Na de dood van de bedenker van de show blijven ze alleen achter in de studio. Terwijl honger en verdriet aan hen knagen, blijven ze voor hun trouwe fans afleveringen maken, die steeds vreemder en surrealistischer worden. In slechts 14 minuten slaagt Nina Gantz erin om met veel humor, melancholie en ontroering diepe emoties op te roepen.</p>
<p>Te zien tot 17 februari 2025. Nu ook te zien in het filmtheater.</p>
<p>On Demand: streaming/ online/Zweden, Denemarken en Noorwegen/Engels, Noors, Zweeds</p>]]></description>
      <guid>https://picl.nl/films/the-gullspang-miracle/</guid>
      <pubDate>Mon, 30 Dec 2024 10:01:24 +0000</pubDate>
    </item>
    <item>
      <title><![CDATA[Birthday Girl]]></title>
      <description><![CDATA[<p>Psychologische thriller en gelaagd misbruikdrama, op een cruiseschipvakantie</p>
<p><img src='https://picl.nl/wp-content/uploads/2024/09/Birthday-Girl_st_2_jpg_sd-low.jpg'/></p>
<p>Een onvergetelijke verjaardag op een cruiseschip verandert in een nachtmerrie wanneer moeder Nanna (Trine Dyrholm) midden in de nacht wordt gewekt door een bemanningslid: haar dochter Cille ligt in shock op het dek. Birthday Girl begint als een moeder-dochterdrama en verandert zo in een messcherpe psychologische thriller en een gelaagd misbruikdrama. Nanna heeft haar dochter Cille ter viering van Cille’s achttiende verjaardag meegenomen op een budgetvakantie op een cruiseschip. Maar na de eerste avond gaat het mis: Cille wordt in shock op het dek gevonden. Misbruik wordt vermoed, maar niemand aan boord lijkt naar hun verhaal te willen luisteren. Het schip bevindt zich buiten de jurisdictie van de politie, waardoor de autoriteiten geen grip hebben op de situatie, en ook de bemanning sluit hun oren voor Nanna’s smeekbede, bang voor een schandaal dat hun luxe imago kan schaden. Nanna neemt het heft in eigen handen: ze heeft 48 uur om de dader te vinden voordat hij het schip verlaat. Denen weten dondersgoed hoe ze een bloedstollende thriller moeten maken. Zo ook regisseur Michael Noer, die in Birthday Girl de nasleep van seksueel misbruik verkent. Hij duikt in de complexe dynamieken van slutshaming en victim blaming, en stelt niet de vraag of we de slachtoffers geloven, maar of we hun verhaal überhaupt willen horen. Trine Dyrholm, in de rol van moeder Nanna, speelde eerder onder meer in Queen of Hearts (2019) en is nu ook in Poison te zien.</p>
<p>Te zien tot 7 april 2025. Net uit het filmtheater.</p>
<p>drama/Denemarken/Deens</p>]]></description>
      <guid>https://picl.nl/films/birthday-girl/</guid>
      <pubDate>Mon, 30 Dec 2024 10:01:25 +0000</pubDate>
    </item>
    <item>
      <title><![CDATA[Pacifica.]]></title>
      <description><![CDATA[<p>Rouw en verlies worden pijnlijk tastbaar in deze roadtrip door het westen van de VS</p>
<p><img src='https://picl.nl/wp-content/uploads/2024/10/Pacifica-_st_2_jpg_sd-low-1680x704.jpg'/></p>
<p>In het uitgestrekte westen van de Verenigde Staten reizen Daniel en zijn tienerdochter Artis langs de adembenemende landschappen van Californië, Utah en Wyoming. Ondanks hun zichtbare genot sluimert er iets onheilspellends – telkens wanneer Daniel andere mensen ontmoet, verdwijnt zijn dochter uit beeld. Waar deinst ze toch voor terug? De dromerige roadtrip ziet er uit als een idyllische bubbel: Daniel en Artis kamperen op de prairie, zwemmen in meren, maar als een jager ze ’s avonds verzoekt hun kampvuurtje te doven, verstopt Artis zich in de tent. Dit herhaalt ze bij iedereen die op hun pad komt. Artis wil alleen met papa zijn, alle anderen vermijdt ze. Langzaam wordt duidelijk dat de roadtrip geen zorgeloze idylle is, maar een vorm van vluchtgedrag en rouwverwerking. In Pacifica. verwerkt regisseur Jan-Willem van Ewijk niet alleen zijn persoonlijke ervaringen met rouw en verlies, hij maakt ook een statement tegen het toenemende wapengeweld in Amerika. Net als zijn twee eerdere films (Nu. en Atlantique.) plaatst van Ewijk een punt achter de titel: een symbool van afsluiting en een nieuw begin. De hoofdrollen in Pacifica. zijn voor Joke Devynck, Bart Groenendaal en Artis Wouters.</p>
<p>Te zien tot 31 maart 2025. Net uit het filmtheater.</p>
<p>drama/Nederland/Nederlands, Engels</p>]]></description>
      <guid>https://picl.nl/films/pacifica/</guid>
      <pubDate>Mon, 30 Dec 2024 10:01:25 +0000</pubDate>
    </item>
    <item>
      <title><![CDATA[Armand]]></title>
      <description><![CDATA[<p>Sfeervol Noors schoolklasdrama met Renate Reinsve (The Worst Person in the World)</p>
<p><img src='https://picl.nl/wp-content/uploads/2024/10/Armand_st_1_jpg_sd-high-1680x1048.jpg'/></p>
<p>In dit Noorse drama speelt Renate Reinsve (The Worst Person in the World) de alleenstaande moeder van de 6-jarige Armand. Na een voorval tussen hem en zijn beste vriendje moeten de ouders op school komen om te achterhalen wat er precies is gebeurd. Het wordt een samenkomst die om allerlei redenen uit de hand loopt – vol ongemak, absurditeit, spanning en met een hysterische finale. Winnaar van Caméra d’Or won in Cannes. Vlak voor de schoolvakantie begint zou de 6-jarige Armand ongewenst gedrag hebben vertoond tegen zijn vriendje Jon. De moeder van Armand en de ouders van Jon worden naar school geroepen. Niemand weet wat er precies gebeurd is, en samen met de schoolleiding proberen ze de waarheid boven tafel te krijgen. De spanning is om te snijden en al snel blijkt hoe makkelijk feiten te manipuleren zijn. Gaat het eigenlijk wel om de kinderen? Armand is het speelfilmdebuut van de Noorse regisseur en scenarist Halfdan Ullmann Tøndel (tevens de kleinzoon van Liv Ullmann en Ingmar Bergman). De film ging in première op het Filmfestival van Cannes, in het Un Certain Regard programma, en won daar de Caméra d’Or voor Beste Debuut. Renate Reinsve speelde na haar doorbraak met The Worst Person in the World onder meer in Handling the Undead en A Different Man.</p>
<p>Te zien tot 24 februari 2025. Nu ook te zien in het filmtheater.</p>
<p>drama/Noorwegen/Noors</p>]]></description>
      <guid>https://picl.nl/films/armand/</guid>
      <pubDate>Mon, 30 Dec 2024 10:01:26 +0000</pubDate>
    </item>
    <item>
      <title><![CDATA[Femme]]></title>
      <description><![CDATA[<p>Gedurfde erotische wraakthriller die je steeds op het verkeerde been zet</p>
<p><img src='https://picl.nl/wp-content/uploads/2024/08/Femme_st_6_jpg_sd-low-1680x703.jpg'/></p>
<p>Na een traumatische gebeurtenis krijgt Jules de kans om de dader terug te pakken. Hoe ver zal hij zich laten meeslepen in zijn wraakspel? En als de machtsbalans kantelt, wie houdt dan wie in z’n greep? Femme is een gedurfde erotische psychothriller, waarin de dynamieken steeds schuiven. Een film die spannend blijft en steeds benauwender wordt, gedragen door het sterke spel van de twee hoofdrolspelers. Jules, beter bekend onder de artiestennaam Aphrodite Banks, is één van de meest geprezen dragqueens van Londen. Wanneer hij na een dragshow een pakje sigaretten koopt in de buurt, wordt hij aangevallen door een groep homofobe jonge mannen. Terwijl Jules zijn trauma probeert te verwerken, herkent hij één van zijn aanvallers in de gay sauna waar hij regelmatig komt. Zonder zijn make-up weet hij de jongen incognito te benaderen. De ontmoeting is de start van een gevaarlijk (wraak)spel. Femme is de spannende en provocerende debuutregiefilm van Sam H. Freeman en Ng Choon Ping, met Nathan Stewart-Jarrett (Candyman, Misfits) en George MacKay (The Beast, 1917) in de hoofdrollen. Op knappe wijze kaart de film onderwerpen als identiteit, kwetsbaarheid, macht, en onderwerping aan.</p>
<p>Te zien tot 10 februari 2025. Net uit het filmtheater.</p>
<p>thriller/Verenigd Koninkrijk/Engels</p>]]></description>
      <guid>https://picl.nl/films/femme/</guid>
      <pubDate>Mon, 30 Dec 2024 10:01:26 +0000</pubDate>
    </item>
    <item>
      <title><![CDATA[Hors-saison]]></title>
      <description><![CDATA[<p>Aan de ruige Bretonse kust vinden oud-geliefden Mathieu en Alice elkaar weer terug</p>
<p><img src='https://picl.nl/wp-content/uploads/2024/06/Hors-saison_st_6_jpg_sd-high-1680x1123.jpg'/></p>
<p>Na een trilogie over de perikelen op de arbeidsmarkt, gooit regisseur Stéphane Brizé het over een andere boeg: geen sociaal drama, maar een romcom dit keer. Het tedere drama Hors-saison speelt zich af aan de ruige Bretonse kust, waar twee oud-geliefden elkaar bij toeval weer terugvinden. Een film die in zijn melancholie doet denken aan Sofia Coppola’s Lost in Translation. Mathieu (Guillaume Canet) woont in Parijs, Alice (Alba Rohrwacher) woont in een kleine badplaats in het westen van Frankrijk. Hij is in de vijftig en een bekende acteur, zij is in de veertig en pianolerares. Vijftien jaar geleden werden ze verliefd. Maar ze gingen ieder hun eigen weg, de tijd verstreek en wonden zijn beetje bij beetje geheeld. Wanneer Mathieu zijn leven ontvlucht in een kuuroord, vindt hij Alice bij toeval terug. Stéphane Brizé maakte eerder onder meer Un Autre Monde en En guerre, beide met de bekende Franse acteur Vincent Lindon. Hors-saison ging in wereldpremière op het Filmfestival van Venetië. Vooral de chemie tussen acteurs Alba Rohrwacher en Guillaume Canet valt op.</p>
<p>Te zien tot 20 januari 2025. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/hors-saison/</guid>
      <pubDate>Mon, 30 Dec 2024 10:01:27 +0000</pubDate>
    </item>
    <item>
      <title><![CDATA[A Perfectly Normal Family]]></title>
      <description><![CDATA[<p>Een doodnormaal gezin verandert drastisch wanneer de vader verder wil leven als vrouw</p>
<p><img src='https://picl.nl/wp-content/uploads/2024/12/APerfectlyNormalFamily5-e1733996917189.png'/></p>
<p>Het veilige gezinsleven van puber Emma komt op losse schroeven te staan als haar vader uit de kast komt als transvrouw. Van de een op andere dag transformeert Thomas in Agnete: een vrouwelijke vrouw met zwierige jurken. Wie is deze nieuwe vader? Kan Emma deze Agnete überhaupt nog zo noemen? A Perfectly Normal Family is nu te zien als onderdeel van ons ‘Family Matters’ programma. Met de verandering van Thomas naar Agnete verandert ook de veilige gezinssituatie van Emma. Haar ouders gaan uit elkaar, haar moeder koestert wrok, haar oudere zus probeert te bemiddelen, en Emma wordt overspoeld door een wirwar aan emoties: verwarring, verdriet, woede. Dit alles terwijl de buitenwereld vanaf de zijlijn argwanend toekijkt. Het enige waar Emma naar verlangt, is het doodgewone gezinsleven van vroeger. Debuterend regisseur Malou Reymann groeide zelf op met een vader die uit de kast kwam als transvrouw, dus weet als geen ander hoe kinderen zo’n complexe verandering kunnen ervaren. Op integere en humoristische wijze laat ze zien wat het betekent om afscheid te nemen van het vertrouwde gezinsleven en te dealen met de ingrijpende verandering in de vader-dochterband. A Perfectly Normal Family won de Big Screen Award op IFFR en bekijk je nu opnieuw op Picl als onderdeel van Family Matters, een speciaal programma over families in alle vormen en maten.</p>
<p>Te zien tot 17 maart 2025. Net uit het filmtheater.</p>
<p>drama/Denemarken/Deens</p>]]></description>
      <guid>https://picl.nl/films/a-perfectly-normal-family/</guid>
      <pubDate>Mon, 30 Dec 2024 10:01:27 +0000</pubDate>
    </item>
    <item>
      <title><![CDATA[Invisible Beauty]]></title>
      <description><![CDATA[<p>Bethann Hardison, de eerste zwarte vrouw op de catwalk, tartte alle moderegels</p>
<p><img src='https://picl.nl/wp-content/uploads/2024/11/invisible1-cwfh-superJumbo.jpg'/></p>
<p>In een modewereld gedomineerd door witte modellen, wist Bethann Hardison de industrie op zijn grondvesten te doen schudden. Als eerste zwarte model bestormde ze de catwalk, en met haar onconventionele, androgyne uiterlijk en onverschrokken zelfvertrouwen tartte ze de ongeschreven moderegels. De documentaire Invisible Beauty vertelt haar markante levensverhaal en werpt licht op de wereldwijde impact die ze heeft achtergelaten. We ontmoeten Hardison op leeftijd. Ze blikt terug op een rijke carrière binnen de mode, waarin ze zich heeft sterk gemaakt voor het bestendigen en verbeteren van de positie van modellen van kleur. Onbevreesd riep ze grote modehuizen ter verantwoording, die zwarte modellen vaak als een trend beschouwden in plaats van als een noodzakelijke reflectie van de maatschappij. Haar betrokkenheid strekte zich uit tot de Black Lives Matter-beweging, die de schrijnende systematiek van racisme in de westerse wereld opnieuw belichtte. Zelfs nu blijft ze vechten voor representatie in een modewereld die nog altijd flink tekortschiet. Alsof Hardison het niet druk genoeg heeft met haar betrokkenheid in de modewereld én het schrijven van haar memoires, is ze ook (samen met Frédéric Tcheng) co-regisseur van Invisible Beauty. Het benadrukt des te meer het onvermoeibare vuur dat nog altijd in haar brandt. Meer docu’s zien? Bekijk onze selectie documentaires.</p>
<p>Te zien tot 24 maart 2025. Nu ook te zien in het filmtheater.</p>
<p>biografisch, documentaire/VS/Engels</p>]]></description>
      <guid>https://picl.nl/films/invisible-beauty/</guid>
      <pubDate>Mon, 30 Dec 2024 10:01:28 +0000</pubDate>
    </item>
    <item>
      <title><![CDATA[Amerikatsi]]></title>
      <description><![CDATA[<p>Armeense tragikomedie over een grimmig verleden en het blijven houden van hoop</p>
<p><img src='https://picl.nl/wp-content/uploads/2024/11/Amerikatsi1.jpg'/></p>
<p>Dat je over een moeilijk verleden ook een geslaagde feelgoodfilm kan maken, bewees regisseur Roberto Benigni met het veelbekroonde La vita è bella (1997). Eens in de zoveel tijd waagt een regisseur zich opnieuw aan dit genre, zoals Michael A. Goorjian met Amerikatsi. Dit lichtvoetige drama over een jongetje dat in 1915 de Armeense genocide overleeft, bereikte als eerste Armeense film ooit de shortlist voor de Oscar voor Beste Internationale Film. Als jonge jongen werd Charlie gedwongen Armenië te verlaten. In 1948 keert hij terug om bij te dragen aan de wederopbouw, maar de lokale bevolking is niet bepaald enthousiast over de terugkeer van de ‘Amerikatsi’. Armenië behoort inmiddels tot de Sovjet-Unie, en bij terugkeer komt Charlie meteen in een Sovjet-gevangenis terecht. Ondanks alle tegenslagen benut hij elk klein lichtpuntje om hoop te houden op de donkere dagen. Amerikatsi is een hoogstpersoonlijk project van de Armeens-Amerikaanse regisseur Michael A. Goorjian. Hij regisseerde de film, speelde zelf de hoofdrol én baseerde het zelfgeschreven scenario op zijn eigen familiegeschiedenis.</p>
<p>Te zien tot 7 april 2025. Net uit het filmtheater.</p>
<p>drama/Armenië/Armeens, Engels</p>]]></description>
      <guid>https://picl.nl/films/amerikatsi/</guid>
      <pubDate>Mon, 30 Dec 2024 10:01:29 +0000</pubDate>
    </item>
    <item>
      <title><![CDATA[AWARE: Tolk en Surprise]]></title>
      <description><![CDATA[<p>Laat je verrassen door twee korte AWARE films van nieuw Nederlands talent, voor €1,99</p>
<p><img src='https://picl.nl/wp-content/uploads/2024/10/Aware_Tolk_still_1-1680x945.jpg'/></p>
<p>Laat je verrassen door twee korte films van opkomende makers, gerealiseerd binnen het AWARE talentontwikkelingstraject. In Tolk vertaalt de 9-jarige Tatiana met plezier van het Nederlands naar het Spaans voor haar moeder, tot het op een dag leidt tot een duivels dilemma. En in Surprise probeert Celeste haar familie weer bij elkaar te brengen, maar pakt haar verrassingsfeestje heel anders uit dan gedacht. AWARE: Tolk & Surprise kijk je nu exclusief online op Picl. 1. Tolk – Dahiana Candelo – ‘7
Inclusief Q&A met de regisseur
Tolk wordt verteld vanuit het perspectief van Tatiana, een 9-jarig meisje dat alles met plezier van het Nederlands naar het Spaans vertaalt voor haar Mami (moeder in het Spaans). Tatiana en haar Mami wonen illegaal in Nederland en verrichten huishoudelijke taken voor een fetisjmodel in ruil voor onderdak en eten. Maar het plezier in het vertalen verdwijnt wanneer Tatiana, uit angst om gedeporteerd te worden, haar moeder iets anders vertaalt dan wat ze in werkelijkheid hoort. Dahiana Candelo is in 2020 als actrice afgestudeerd aan de Toneelacademie Maastricht. Ze speelde in theaterproducties van HNTjong en theatergroep suburbia. In 2025 zal ze o.a te zien zijn in de nieuwe Netflix serie Haantjes en in de arthouse film Alma, als een van hoofdrolspelers. Na haar afstuderen heeft Dahiana tijdens de lockdowns verschillende theater-en filmconcepten geschreven die zij momenteel als film-en theatermaker aan het realiseren is. Tolk is daar een van. 2. Surprise – Kooshin M. Hussein – ‘7
Inclusief Q&A met de regisseur
Wanneer Celeste (33) er achter komt dat haar moeder ernstig ziek is, vraagt haar moeder haar om dit stil te houden. Celeste besluit om een surprise party voor haar moeder te organiseren, in de hoop dat haar moeder haar geheim zelf vertelt. Dit is ook meteen een kans om de uit elkaar gegroeide familie weer bij elkaar te krijgen. Door verschillende irritaties onderling pakt de verrassing anders uit dan verwacht. Kooshin M. Hussein is een autodidact filmmaker die op tweejarige leeftijd samen met zijn ouders naar Nederland is gekomen. Nadat zijn ouders de burgeroorlog in Somalië zijn ontvlucht. Door te focussen op onderbelichte verhalen wil Kooshin kijkers entertainen, inspireren en laten nadenken. Over AWARE
AWARE is een talentontwikkelingstraject dat ‘bottom up’ op zoek gaat naar makers – verhalen vertellers – die niet vanzelfsprekend de industrie binnen rollen. Om zo nieuwe verrassende verhalen te vinden en kansen te geven waar die niet vanzelfsprekend zijn. Binnen dit jaarlijks terugkerende traject worden met een professionele crew twee korte films gemaakt, waarmee de makers nieuwe deuren kunnen openen. Tijdens de draaiperiode krijgen een viertal stagiaires de kans om mee te lopen met een head of departement. AWARE: Tolk & Surprise kwamen tot stand in samenwerking met De Ontmoeting en Smarthouse.</p>
<p>Te zien tot 17 februari 2025. Net uit het filmtheater.</p>
<p>drama, korte film/Nederland/Nederlands, Spaans</p>]]></description>
      <guid>https://picl.nl/films/aware-tolk-surprise/</guid>
      <pubDate>Mon, 30 Dec 2024 10:01:29 +0000</pubDate>
    </item>
    <item>
      <title><![CDATA[The New Boy]]></title>
      <description><![CDATA[<p>In de Australische outback zorgt Cate Blanchett voor een Aboriginal-weesjongen</p>
<p><img src='https://picl.nl/wp-content/uploads/2024/08/The-New-Boy_st_1_jpg_sd-low_Photo-by-Ben-King.jpg'/></p>
<p>Wanneer een negenjarige Aboriginal-weesjongen in het holst van de nacht aankomt bij een afgelegen klooster, komt hij onder de zorg van een afvallige non. The New Boy is de derde film van de Australische Aboriginal regisseur Warwick Thornton, die opnieuw in de gewelddadige geschiedenis van Australië graaft. Met een magisch-realistisch tintje vertelt hij een verhaal gebaseerd op zijn eigen jeugd. Australië, 1940. Een naamloze Aboriginal-jongen wordt afgeleverd bij een afgelegen klooster. Deze opvangplek voor verlaten kinderen wordt geleid door de zorgzame zuster Eileen, die geduldig is met de jongens maar ook vastberaden is om hen tot het christendom te bekeren. De net gearriveerde ‘New Boy’, spreekt geen Engels en verzet zich tegen de gewoontes en regels van het klooster. Maar hij lijkt wél te reageren op de religieuze gebruiken van Eileen. Wanneer er een prachtig gesneden kruisbeeld in het klooster geplaatst wordt, aanschouwt hij deze met de grootste bewondering. De jongen blijkt over buitengewone krachten te beschikken – maar kunnen de christelijke en inheemse overtuigingen in harmonie naast elkaar bestaan? The New Boy werd geregisseerd én gefilmd door Warwick Thornton, zelf van inheemse afkomst. De prachtige beelden worden begeleid door een score van Nick Cave en Warren Ellis. Met indrukwekkende acteerprestaties van de elfjarige Aswan Reid naast Cate Blanchett (Tár, Carol, Blue Jasmine).</p>
<p>Te zien tot 17 februari 2025. Net uit het filmtheater.</p>
<p>drama/Australië/Engels</p>]]></description>
      <guid>https://picl.nl/films/the-new-boy/</guid>
      <pubDate>Mon, 30 Dec 2024 10:01:30 +0000</pubDate>
    </item>
    <item>
      <title><![CDATA[Goodbye Julia]]></title>
      <description><![CDATA[<p>De complexe geschiedenis van Soedan verteld door de ogen van twee vrouwen</p>
<p><img src='https://picl.nl/wp-content/uploads/2024/08/Goodbye-Julia_st_1_jpg_sd-low.jpg'/></p>
<p>De geschiedenis van Soedan wordt gekenmerkt door de complexe relatie tussen het islamitische noorden en het christelijke zuiden. In 2011 resulteerde dat in de splitsing van het land. Deze spannende debuutfilm van Mohamed Kordofani speelt zich vlak voor die breuk af en laat zien wat de verdeeldheid voor de Soedanezen betekende. Op innemende wijze vervlecht Kordofani politiek met persoonlijk drama. Mona, een vrouw uit de middenklasse van Khartoem, was ooit een beroemde zangeres, maar gaf haar carrière op na haar huwelijk met de diepgelovige Akram. Ze zingt nog steeds, maar alleen tijdens het autorijden. Op een dag leidt een moment van onoplettendheid achter het stuur tot een reeks ongelukkige gebeurtenissen. Het eindigt in een fatale schietpartij waarbij een man uit de zwaar onderdrukte christelijke minderheid omkomt. Overmand door schuld, neemt Mona diens weduwe Julia aan als huishoudster, maar zwijgt over het voorval. Hoe lang kan Mona haar geheim verbergen? Goodbye Julia biedt door de ogen van Julia en Mona een scherpzinnige kijk op de pijnlijke verdeeldheid van het land. De film werd geprezen om zijn genuanceerde benadering van het onderwerp en ontving op vele internationale festivals, waaronder Cannes, een overvloed aan prijzen.</p>
<p>Te zien tot 24 februari 2025. Net uit het filmtheater.</p>
<p>drama/Sudan/Arabisch</p>]]></description>
      <guid>https://picl.nl/films/goodbye-julia/</guid>
      <pubDate>Mon, 30 Dec 2024 10:01:30 +0000</pubDate>
    </item>
    <item>
      <title><![CDATA[A New Kind of Wilderness]]></title>
      <description><![CDATA[<p>In de Noorse bossen moet een gezin hun vrije bestaan noodgedwongen achterlaten</p>
<p><img src='https://picl.nl/wp-content/uploads/2024/08/A-New-Kind-of-Wilderness_st_1_jpg_sd-low.jpg'/></p>
<p>Op een kleine boerderij in Noorwegen streeft de familie Payne naar een vrij bestaan. Maar na een tragische gebeurtenis worden zij gedwongen om hun idyllische boerderij in te wisselen voor de verwachtingen van de moderne maatschappij. A New Kind of Wilderness is een intiem en warm portret over liefde, het leven en opgroeien. Op het Sundance Film Festival uitgeroepen tot Beste Documentaire. In de bossen van Noorwegen leven de Paynes wild, vrij en zelfvoorzienend op hun afgezonderde, idyllische boerderij. Maria en Nik geven hun vier kinderen thuisonderwijs en streven ernaar om met een hecht gezin in harmonie met de natuur te leven. Hun enige inkomsten worden gegenereerd door de blog die Maria bijhoudt over hun ‘familieproject’. Een tragische gebeurtenis maakt echter een abrupt einde aan hun wereld en forceert het gezin op een nieuw pad richting de moderne maatschappij. A New Kind of Wilderness, over zowel de overwinningen als de worstelingen van de familie Payne, nodigt uit te reflecteren op onze eigen levenskeuzen, onze verantwoordelijkheid tegenover de Aarde en onze kinderen en hoe we omgaan met het leven na een groot verlies.</p>
<p>Te zien tot 10 februari 2025. Net uit het filmtheater.</p>
<p>documentaire/Noorwegen/Noors, Engels</p>]]></description>
      <guid>https://picl.nl/films/a-new-kind-of-wilderness/</guid>
      <pubDate>Mon, 30 Dec 2024 10:01:30 +0000</pubDate>
    </item>
    <item>
      <title><![CDATA[The Florida Project]]></title>
      <description><![CDATA[<p>Sean Bakers met prijzen overladen portret van de keerzijde van de American Dream</p>
<p><img src='https://picl.nl/wp-content/uploads/2024/10/yw7c51je6imf_hero.jpg'/></p>
<p>Onder de rook van Disney World Florida woont de 6-jarige Moonee samen met haar moeder in een van de vele motels. Ooit zaten deze budget motels vol met toeristen; nu wonen er ‘verborgen daklozen’, mensen zonder reguliere huisvesting. In dit met prijzen overladen portret toont regisseur Sean Baker op vertederende wijze de keerzijde van de American Dream. Omdat Bakers nieuwste films Anora vanaf 31 oktober in de filmtheaters te zien is, kijk je op Picl nu The Florida Project als Regie Voorafje. De nabijheid van Disney World en de felgekleurde pretparkarchitectuur van het motel, prikkelen de fantasiewereld van de jonge Moonee moeiteloos. Maar voor haar 22-jaruge moeder Halley is de realiteit heel anders. Terwijl Moonee volop geniet van haar zomervakantie en met haar vriendjes kattenkwaad uithaalt, leeft Halley met het constante besef dat ze slechts één week huur verwijderd is van dakloosheid. The Florida Project biedt een realistische blik op het leven aan de onderkant van de Amerikaanse samenleving. Het contrast tussen de felgekleurde omgeving en de treurnis die daarachter sluimert, zet de kijker aan het denken. Met fantastische acteerprestaties van de jonge Brooklynn Prince en Willem Dafoe, die met zijn rol als motelmanager Bobby terecht werd genomineerd voor een Oscar.</p>
<p>Te zien tot 27 januari 2025. Net uit het filmtheater.</p>
<p>drama/USA/Engels</p>]]></description>
      <guid>https://picl.nl/films/the-florida-project/</guid>
      <pubDate>Mon, 30 Dec 2024 10:01:31 +0000</pubDate>
    </item>
    <item>
      <title><![CDATA[Look Back]]></title>
      <description><![CDATA[<p>Ontroerende anime over gedeelde passie en een alles veranderende vriendschap</p>
<p><img src='https://picl.nl/wp-content/uploads/2024/10/Look-Back_st_3_sd-low.png'/></p>
<p>De vriendinnen Fujino en Kyomoto kunnen niet meer van elkaar verschillen. Maar ze delen één grote passie: het tekenen van manga. Wat begint met jaloezie en onderlinge strijd eindigt in een alles veranderende vriendschap. Deze Japanse animatiefilm is gebaseerd op de autobiografische manga van Tatsuki Fujimoto. Ondanks zijn kortere speelduur van 57 minuten maakt Look Back een grote impact. De populaire en extraverte Fujino wordt door haar klasgenoten geprezen om haar grappige strips in de klassenkrant. Op een dag vraagt haar leraar haar om de ruimte te delen met de verlegen Kyomoto, wiens prachtige kunstwerken Fujino aanzetten tot competitie. Maar de jaloezie maakt al snel plaats voor vriendschap wanneer Fujino zich realiseert dat ze een gedeelde passie voor tekenen hebben. Gaandeweg wordt hun vriendschap op de proef en blijkt creativiteit zowel een zegen als vloek. Look Back is gebaseerd op de veelgeprezen manga van Tatsuki Fujimoto (de maker van ‘Chainsaw Man’) en reflecteert op talent, ambitie, de onvoorspelbare wegen die ons samenbrengen, en de kracht van kunst. De film is het regiedebuut van Kiyotaka Oshiyama en zorgt ongetwijfeld voor een brok in je keel.</p>
<p>Te zien tot 10 maart 2025. Nu ook te zien in het filmtheater.</p>
<p>On Demand: streaming/ online/Japan/Japans</p>]]></description>
      <guid>https://picl.nl/films/look-back/</guid>
      <pubDate>Mon, 30 Dec 2024 10:01:32 +0000</pubDate>
    </item>
    <item>
      <title><![CDATA[Hokwerda’s kind]]></title>
      <description><![CDATA[<p>Zinderende film van Boudewijn Koole, naar de veelgeprezen roman van Oek de Jong</p>
<p><img src='https://picl.nl/wp-content/uploads/2024/10/Hokwerda-s-kind_st_2_jpg_sd-low-1680x704.jpg'/></p>
<p>Na twee prijswinnende films (Kauwboy & Beyond Sleep) is regisseur Boudewijn Koole terug met een derde film: Hokwerda’s kind, naar de veelgeprezen roman van Oek de Jong. We volgen langeafstandszwemster Lin, die zich probeert los te maken van haar verleden. Al jaren traint ze voor een oversteek van het Kanaal in recordtijd. Wanneer ze een paar weken voor de race Henri ontmoet, raakt ze verstrikt in een intense relatie. De 33-jarige Lin is een succesvolle zwemster. Na een carrière in wedstrijdzwemmen, zoekt ze nu de uitdaging in open water. De afgelopen jaren heeft ze getraind voor de loodzware oversteek van het Kanaal in recordtijd. Dat zwemmers soms verdwijnen tijdens deze oversteek, trekt Lin eerder aan dan dat het haar afschrikt. Een paar weken voor haar oversteek ontmoet ze Henri (38), een onderwaterlasser, die, net als zij, opbloeit bij gevaar. Lin en Henri duiken head first in een intense liefdesrelatie. Ze dagen elkaar uit tot grote hoogten, maar trekken elkaar ook steeds dieper de duisternis in. Hokwerda’s kind is een zinderende film die op subtiele wijze onbewuste emoties en ervaringen tot de zuivere essentie terugbrengt. Boudewijn Koole maakte eerder o.a. Kauwboy, die werd bekroond op het filmfestival van Berlijn en de Nederlandse Oscarinzending was. Zijn Beyond Sleep – een verfilming van de roman ‘Nooit meer slapen’ van Willem Frederik Hermans – was de openingsfilm van IFFR 2016. Meer films van eigen bodem zien? Bekijk onze selectie Nederlandse films.</p>
<p>Te zien tot 24 februari 2025. Nu ook te zien in het filmtheater.</p>
<p>drama/Nederland/Nederlands</p>]]></description>
      <guid>https://picl.nl/films/hokwerdas-kind/</guid>
      <pubDate>Mon, 30 Dec 2024 10:01:32 +0000</pubDate>
    </item>
    <item>
      <title><![CDATA[Apple Cider Vinegar]]></title>
      <description><![CDATA[<p>Wondermooie docu die je meeneemt op een reis door de vergeten wereld van steen</p>
<p><img src='https://picl.nl/wp-content/uploads/2024/10/Apple-Cider-Vinegar_st_4_jpg_sd-low-e1728565913927.jpg'/></p>
<p>Wanneer een fictieve natuurdocumentaire vertelster haar niersteen onderzoekt, ontluikt een laatste, betoverend verhaal over de vergeten wereld van stenen. Van Palestijnse steenhouwers tot Britse geologen en bewoners van een lavalandschap op Fogo; het poëtische Apple Cider Vinegar verweeft kleine levens tot een groter verhaal. Vol grappige anekdotes en mijmeringen over mens en natuur, over verleden en toekomst, neemt deze documentaire je mee op een wonderschone reis. Stenen vormen zowel een van de meest fundamentele als veronachtzaamde bouwelementen van onze wereld. Wanneer een fictieve vertelster van natuurdocumentaires, vertolkt door Siân Phillips, haar niersteen begint te onderzoeken, besluit ze nog één laatste verhaal te vertellen over deze vergeten wereld van steen. Apple Cider Vinegar is een hypnotiserende essayfilm die niet alleen urgente ecologische kwesties aansnijdt, maar ons ook meeneemt op een fascinerende en wonderschone reis. We ontmoeten Palestijnse steenhouwers, gepassioneerde Britse geologen en de bewoners van een lavalandschap op Fogo, die allen hun eigen unieke relatie met steen onthullen. Meer docu’s zien? Bekijk onze selectie documentaires.</p>
<p>Te zien tot 3 maart 2025. Nu ook te zien in het filmtheater.</p>
<p>On Demand: streaming/ online/België en Nederland/Engels</p>]]></description>
      <guid>https://picl.nl/films/apple-cider-vinegar/</guid>
      <pubDate>Mon, 30 Dec 2024 10:01:33 +0000</pubDate>
    </item>
    <item>
      <title><![CDATA[L’amour et les forêts]]></title>
      <description><![CDATA[<p>Niets is wat het lijkt in dit liefdesdrama met Virginie Efira</p>
<p><img src='https://picl.nl/wp-content/uploads/2024/08/L-amour-et-les-for-ts_st_1_jpg_sd-low_Copyright-Thibault-Grabherr.jpg'/></p>
<p>Bekend van haar rollen in onder meer Benedetta en Elle (allebei films van Paul Verhoeven), speelt de Brusselse Virginie Efira weer een indrukwekkende rol. In L’amour et les forêts, een broeierig liefdesverhaal, speelt ze een vrouw die vastzit in een toxische relatie. Blanche is ervan overtuigd dat ze de ware liefde heeft gevonden als ze Gregoire ontmoet. Hun relatie wordt snel hecht en is gebouwd op spanning en opwinding. Ze besluiten te verhuizen, waarbij Blanche afstand neemt van haar familie en tweelingzus, om zich volledig te wijden aan haar nieuwe leven. Maar Gregoire blijkt al snel een bezitterige en gevaarlijke man te zijn die Blanche gevangen houdt in een verstikkende relatie.</p>
<p>Te zien tot 27 januari 2025. Net uit het filmtheater.</p>
<p>drama/Frankrijk/Frans</p>]]></description>
      <guid>https://picl.nl/films/lamour-et-les-forets/</guid>
      <pubDate>Mon, 30 Dec 2024 10:01:33 +0000</pubDate>
    </item>
    <item>
      <title><![CDATA[In the Land of Brothers]]></title>
      <description><![CDATA[<p>Aangrijpend drieluik over de decennialange strijd als Afghaanse vluchteling in Iran</p>
<p><img src='https://picl.nl/wp-content/uploads/2024/10/In-the-Land-of-Brothers_st_2_jpg_sd-low.jpg'/></p>
<p>Na de Amerikaanse inval in Afghanistan na 9/11 ontvluchtten miljoenen Afghanen hun land. Alleen al in Iran, dat door velen als ‘broederland’ werd gezien, zochten vijf miljoen mensen onderdak. Maar werden ze daar ook als broeders ontvangen? Dit twintig jaar omspannende drieluik van regisseursduo Raha Amirfalzi en Alireza Ghasam volgt het zelden getoonde lot van drie Afghaanse familieleden als vluchtelingen in Iran. In 2001 volgen we Mohammed, een tienerjongen die opgroeit in een warm bad, maar op straat wordt lastiggevallen door de politie. Tien jaar later volgen we Leila, die als ongedocumenteerde schoonmaker in Iran werkt voor een rijke familie. Als het lot haar treft, wordt pijnlijk duidelijk hoe kwetsbaar haar bestaan is zonder papieren. Tot slot, in 2021, lijkt Qasam zijn leven op de rails te hebben – tot hij verontrustend nieuws ontvangt over zijn zoon, die in het buitenland verblijft. In een tijd waarin vele politici vluchtelingen reduceren tot een ‘crisis’, geven Amirfazli en Ghasemi ze in dit poëtische drieluik een gezicht en een verhaal. De film ging in première op het Sundance Film Festival, waar het duo de Directing Award: World Cinema Dramatic in ontvangst nam.</p>
<p>Te zien tot 24 maart 2025. Net uit het filmtheater.</p>
<p>drama/Iran, Frankrijk en Nederland/Farsi, Dari, Hazaragi</p>]]></description>
      <guid>https://picl.nl/films/in-the-land-of-brothers/</guid>
      <pubDate>Mon, 30 Dec 2024 10:01:34 +0000</pubDate>
    </item>
    <item>
      <title><![CDATA[Monster]]></title>
      <description><![CDATA[<p>Mysteriedrama van Koreeda, verteld door de ogen van een tiener, moeder en leerkracht</p>
<p><img src='https://picl.nl/wp-content/uploads/2024/03/Monster_st_3_jpg_sd-low_September-Film.jpg'/></p>
<p>De 11-jarige Minato gedraagt zich vreemd. Hij knipt zijn haar kort, maakt verontrustende tekeningen en komt thuis met een mysterieuze snee op zijn oor. Volgens zijn moeder Saori is daar één iemand verantwoordelijk voor: zijn docent Michitoshi. Vastberaden bestormt ze de school om verhaal te halen: wat is hier aan de hand? In het mysterieuze, veelbekroonde drama Monster van de Japanse grootmeester Koreeda Hirokazu (Shoplifters, Broker), ontvouwt zich één verhaal langs drie verschillende perspectieven. Door de ogen van een kind, zijn moeder en zijn leerkracht zien we weliswaar dezelfde gebeurtenissen, maar ieder perspectief werpt een ander licht op de waarheid. Tot op het laatste moment laat Koreeda de kijker gissen naar wat er daadwerkelijk heeft plaatsgevonden. Met zijn ongeëvenaarde scherpe oog voor de complexiteit van menselijke relaties confronteert Koreeda de kijker met de risico’s van het snelle oordeel. Je kunt nooit weten wat er allemaal schuilgaat in een ander, maar wie verschillende perspectieven overweegt, ontdekt misschien dat het vermeende monster eigenlijk best een welwillend wezen is… Onder meer op Cannes bekroond met beste queer film en beste scenario.</p>
<p>Te zien tot 17 februari 2025. Net uit het filmtheater.</p>
<p>drama/Japan/Japans</p>]]></description>
      <guid>https://picl.nl/films/monster/</guid>
      <pubDate>Mon, 30 Dec 2024 10:01:34 +0000</pubDate>
    </item>
    <item>
      <title><![CDATA[In Between these Mountains]]></title>
      <description><![CDATA[<p>Trektocht door de bergen van Californië en intieme confrontatie met het verleden</p>
<p><img src='https://picl.nl/wp-content/uploads/2024/08/In-Between-these-Mountains_st_6_jpg_sd-low.jpeg'/></p>
<p>“Als jongen wilde ik later een sterke, grote man worden, net als m’n broer en vader. Ik besefte dat ik de man waar ik zo naar opkeek nauwelijks kende.” In de intieme docu In Between these Mountains vraagt filmmaker Olivier zijn Amerikaanse halfbroer Erik en vader Tony mee op een avontuurlijke trektocht door het berglandschap van Californië. Tijdens de reis confronteert hij ze met hun familiegeschiedenis en innerlijke conflicten. Kunnen ze hun band herstellen? Wanneer de drie mannen aan hun reis beginnen, trekken dreigende wolken samen. De mannen worstelen elk op hun eigen manier met hun familiegeschiedenis. De ruige omgeving confronteert hen niet alleen met de grootsheid van de natuur, maar dwingt hen ook hun innerlijke conflicten en onderlinge spanningen onder ogen te zien. In Between These Mountains is een creatieve documentaire die de intimiteit van een home movie met de avontuurlijke geest van de roadmovie samenbrengt. Het toont dat een reis door de wildernis een pad kan openen naar vergeving, zelfontdekking en uiteindelijk een hernieuwde waardering voor de banden die ons met anderen verbinden. Deze film werd genomineerd voor de Gouden Kalf in de categorieën Beste Lange Documentaire.</p>
<p>Te zien tot 3 februari 2025. Net uit het filmtheater.</p>
<p>documentaire/Nederland/Engels</p>]]></description>
      <guid>https://picl.nl/films/in-between-these-mountains/</guid>
      <pubDate>Mon, 30 Dec 2024 10:01:35 +0000</pubDate>
    </item>
    <item>
      <title><![CDATA[Wicked Little Letters]]></title>
      <description><![CDATA[<p>Olivia Colman en Jessie Buckley in een zwarte komedie-mysterie vol Britse humor</p>
<p><img src='https://picl.nl/wp-content/uploads/2024/07/Wicked-Little-Letters_st_1_sd-low.jpg'/></p>
<p>Beter een goede buur dan een verre vriend, toch? Niet voor de vrome Edith en de losbandige Rose, die verwikkeld zijn in een typische burenruzie. Wanneer Edith ineens allerlei vulgaire brieven ontvangt, lijkt Rose dan ook snel de schuldige. Maar klopt dat wel? Wicked Little Letters is een fijne Britse komedie met topacteurs Jessie Buckley en Olivia Colman en is gebaseerd op een waargebeurde ‘brievengate’ uit de jaren 20. “Dear Edith, you foxy ass old whore…” Het Britse badplaatsje Littlehampton wordt opgeschrikt door mysterieuze, obscene handgeschreven brieven die in steeds grotere getale en bij steeds meer dorpsbewoners op de mat vallen. De verdenkingen gaan gelijk richting de vrijgevochten en enigszins grofgebekte Rose die hierdoor de voogdij over haar dochtertje dreigt kwijt te raken. Dan sluit een aantal vrouwen uit het dorp de handen ineen om de waarheid boven tafel te krijgen. Wicked Little Letters is een even hilarisch als eerlijk verslag over vrouwen die veroordeeld worden vanwege afwijkend gedrag, maar blijven vechten voor gerechtigheid in het rechtssysteem dat hen volledig uitsluit. De hoofdrollen worden gespeeld door Oscarwinnaar Olivia Colman (The Crown, The Father, The Favourite) en Jessie Buckley (Men, The Lost Daughter). Regisseur Thea Sharrock maakte eerder Me Before You met Emilia Clarke en Sam Claflin.</p>
<p>Te zien tot 27 januari 2025. Net uit het filmtheater.</p>
<p>komedie, mysterie/Verenigd Koninkrijk/Engels</p>]]></description>
      <guid>https://picl.nl/films/wicked-little-letters/</guid>
      <pubDate>Mon, 30 Dec 2024 10:01:35 +0000</pubDate>
    </item>
    <item>
      <title><![CDATA[Como el Viento]]></title>
      <description><![CDATA[<p>Drie verhaallijnen kruisen elkaar tijdens een bootovertocht van Marokko naar Spanje</p>
<p><img src='https://picl.nl/wp-content/uploads/2024/11/Como-el-Viento_st_8_jpg_sd-low-e1731671237964-1680x682.jpg'/></p>
<p>In de intrigerende mozaïekvertelling Como el Viento komen drie verhaallijnen samen tijdens een bootovertocht van Marokko naar Spanje. De passagiers worstelen ieder met hun eigen geheimen en verlangens naar verbinding, maar door innerlijke conflicten kunnen ze de ander niet bereiken. Met rollen voor Hadewych Minis, Soumaya Akaaboune en Gijs Naber. We volgen het Nederlandse echtpaar Iris en Wouter, wiens relatieproblemen niet zijn opgelost na een vakantie met hun twee zonen. Terwijl ze zich in een moment van passie opnieuw vinden, raakt hun achtjarige zoon Peter vermist. Ondertussen smokkelt de Marokkaanse kapitein Bukhim zijn zwangere dochter Yamila naar Spanje, in de hoop op een beter leven. Zij heeft echter heel andere plannen. In de Spaanse haven vinden kustwachters Luis en Raul een lichaam. Raul worstelt met zijn gevoelens, maar hij wil niet eindigen zoals Luis, die zijn gevoelens afsluit en zijn liefde voor Paloma niet durft te uiten. De prijswinnende documentairemaker Jacqueline van Vugt (Borders) maakt met het tragische liefdesdrama Como el Viento haar debuut in fictie. Met zonovergoten en dicht op de huid gefilmde beelden creëert ze een ogenschijnlijk warme sfeer. Meer films van eigen bodem zien? Bekijk onze selectie Nederlandse films.</p>
<p>Te zien tot 24 maart 2025. Nu ook te zien in het filmtheater.</p>
<p>drama/Nederland/Nederlands, Frans, Arabisch, Spaans</p>]]></description>
      <guid>https://picl.nl/films/como-el-viento/</guid>
      <pubDate>Mon, 30 Dec 2024 10:01:36 +0000</pubDate>
    </item>
    <item>
      <title><![CDATA[Treasure]]></title>
      <description><![CDATA[<p>Een Holocaust-overlevende (Stephen Fry) en zijn dochter maken een roadtrip door Polen</p>
<p><img src='https://picl.nl/wp-content/uploads/2024/10/Treasure_st_4_jpg_sd-low.jpg'/></p>
<p>De Britse komiek Stephen Fry kruipt in Treasure in de huid van een Poolse Holocaust-overlevende, die samen met zijn dochter Ruth (Lena Dunham, bekend van de serie Girls) op reis gaat door zijn geboorteland. Complexe thema’s, als de moeizame relatie tussen vader en dochter en de verwerking van de Holocaust, worden in deze tragikomische roadmovie op een lichte en speelse manier verkend. Edek woont al tientallen jaren in de Verenigde Staten, maar zijn dochter Ruth weet bijna niets over waar hij oorspronkelijk vandaan komt. Ze besluit dat het hoog tijd wordt om daar verandering in te brengen en neemt haar vader mee op een rondreis door Polen. Bij hun aankomst in Polen wordt het duo geconfronteerd met een cultuurshock en komen ook hun generatieverschillen pijnlijk aan het licht. Toch ontdekken ze dat de zoektocht naar verbinding niet alleen maar verdrietig hoeft te zijn. De meanderende tragikomedie Treasure, geregisseerd door de Duitse filmmaker Julia von Heinz, is geïnspireerd op de internationale bestseller Too Many Men van de New Yorkse auteur Lily Brett.</p>
<p>Te zien tot 24 februari 2025. Net uit het filmtheater.</p>
<p>drama, komedie/Duitsland en Frankrijk/Engels, Pools</p>]]></description>
      <guid>https://picl.nl/films/treasure/</guid>
      <pubDate>Mon, 30 Dec 2024 10:01:36 +0000</pubDate>
    </item>
    <item>
      <title><![CDATA[Maria]]></title>
      <description><![CDATA[<p>Biopic over Maria Schneider en haar traumatische ervaringen als 19-jarige actrice</p>
<p><img src='https://picl.nl/wp-content/uploads/2024/10/Maria_st_2_jpg_sd-low-e1728045448509.jpg'/></p>
<p>Maria Schneider was 19 toen haar droom uitkwam: ze kreeg een rol naast de wereldberoemde Marlon Brando in Last Tango in Paris (1972), onder regie van de gerenommeerde Bernardo Bertolucci. Helaas veranderde dit in een nachtmerrie. De twee filmgiganten gingen Maria’s grenzen ver te buiten, waar ze haar leven lang last van hield. In deze biopic vertelt regisseur Jessica Palud haar aangrijpende verhaal. In 1972 krijgt Maria, enkele minuten voor de opnames, van Bertolucci te horen dat ze een anale verkrachting moet simuleren met Marlon Brando. Brando stelt voor om boter als glijmiddel te gebruiken. Ze aarzelt. Maar wat doe je als beginnende actrice van 19 tegenover twee van ‘s werelds beroemdste filmfiguren? Ze stemt toe. De gevolgen zijn verwoestend; hoewel het een simulatie was, draagt Schneider haar leven lang de emotionele schade met zich mee. Brando had nergens last van, maar Schneider was in één klap ‘die uit erotische films’. Regisseur Jessica Palud, die zich liet inspireren door het boek ‘Tu t’appelais Maria Schneider’ van Maria’s nichtje Vanessa Schneider, biedt met Maria een broodnodig eerherstel voor Maria Schneider. Lang voor de opkomst van #MeToo had zij de moed om zich uit te spreken over de misstanden die zij had ervaren.</p>
<p>Te zien tot 10 februari 2025. Nu ook te zien in het filmtheater.</p>
<p>biografisch, drama/Frankrijk/Frans, Italiaans, Engels</p>]]></description>
      <guid>https://picl.nl/films/maria/</guid>
      <pubDate>Mon, 30 Dec 2024 10:01:37 +0000</pubDate>
    </item>
    <item>
      <title><![CDATA[Hit Man]]></title>
      <description><![CDATA[<p>Verrassende misdaadkomedie van Richard Linklater (Boyhood, Before Sunrise)</p>
<p><img src='https://picl.nl/wp-content/uploads/2024/08/Hit-Man_st_1_jpg_sd-low_Copyright-2024-WW-Entertainment.jpg'/></p>
<p>Naast prachtige drama’s als Boyhood en de Before Sunrise-trilogie, weet regisseur Richard Linklater ook zeer vermakelijke komedies af te leveren. In Hit Man speelt Glen Powell een filosofieprofessor die zich af en toe voordoet als huurmoordenaar voor de politie van New Orleans. Wanneer hij verliefd wordt op een potentiële klant, komt zijn leven op z’n kop te staan. Gary Johnson is een (ietwat saaie) professor filosofie. Zijn leerlingen vinden hem nogal een loser, maar wat zij niet weten is dat Gary zich ook af en toe voordoet als huurmoordenaar namens de politie van New Orleans. Gary is zéér begaafd in het schakelen tussen verschillende persoonlijkheden om voor iedereen de perfecte hit man te zijn. Hij komt in een lastige situatie terecht als hij gevoelens begint te ontwikkelen voor een van zijn potentiële klanten, de beeldschone Madison. Als Madison verliefd wordt op een van Gary’s alter ego’s – de mysterieuze en sexy Ron – zorgt hun affaire voor een opeenvolging van leugens, bedrog en escalerende belangen. Hit Man, geregisseerd door de Oscar-genomineerde Richard Linklater (Boyhood, Before Sunrise/Sunset/Midnight) is een intelligente komedie, geïnspireerd op een ongelofelijk waargebeurd verhaal.</p>
<p>Te zien tot 10 februari 2025. Net uit het filmtheater.</p>
<p>komedie/VS/Engels</p>]]></description>
      <guid>https://picl.nl/films/hit-man/</guid>
      <pubDate>Mon, 30 Dec 2024 10:01:37 +0000</pubDate>
    </item>
    <item>
      <title><![CDATA[De Terugreis]]></title>
      <description><![CDATA[<p>Humoristische roadmovie over jarenlange liefde en acceptatie van veranderingen</p>
<p><img src='https://picl.nl/wp-content/uploads/2024/07/De-Terugreis_st_4_jpg_sd-low-e1720784796932.jpg'/></p>
<p>Winnaar van het Gouden Kalf voor Beste Speelfilm & Beste Hoofdrol Speelfilm. Martin van Waardenberg en Leny Breederveld raken precies de juiste snaar als ouder echtpaar dat nog één laatste autoreis naar Spanje onderneemt. Terwijl hij vooral moppert, zit zij nog vol levenslust. Maar nu zij begint te dementeren, wordt wellicht alles anders. De Terugreis is een bitterzoete roadmovie die hartverwarmend is, maar nergens voorspelbaar wordt. De Rotterdamse, nukkige Jaap is al bijna 50 jaar samen met Maartje. Waar hij niet veel zin meer heeft om dingen te ondernemen, zit de soms wat verwarde Maartje nog vol levenslust. Als het echtpaar een brief ontvangt van een oude vakantievriend, laat Jaap zich met gepaste tegenzin overhalen om hem op te zoeken in Zuid-Europa. En zo reizen de twee in hun oude auto door een totaal veranderd Europa; kibbelend, maar ook de ene herinnering na de andere ophalend. Onderweg komt Jaap tot het pijnlijke besef dat zijn vrouw dementerend is. Zich realiserend dat alles wellicht anders gaat worden, leren ze opnieuw waarom ze elkaar liefhebben. Na films als Rocco & Sjuul, De Beentjes van Sint Hildegard en Mi Vida, is De Terugreis de volgende Nederlandse film die senioren een hoofdrol geeft en inzoomt op romantiek en avontuur na de pensioenleeftijd.</p>
<p>Te zien tot 17 februari 2025. Net uit het filmtheater.</p>
<p>drama, komedie/Nederland/Nederlands</p>]]></description>
      <guid>https://picl.nl/films/de-terugreis/</guid>
      <pubDate>Mon, 30 Dec 2024 10:01:38 +0000</pubDate>
    </item>
    <item>
      <title><![CDATA[De Bezette Stad]]></title>
      <description><![CDATA[<p>Steve McQueens ode aan Amsterdam in oude en nieuwe tijden van bezetting</p>
<p><img src='https://picl.nl/wp-content/uploads/2023/12/De-Bezette-Stad_st_2_jpg_sd-low.jpg'/></p>
<p>Winnaar van de Gouden Kalf voor Beste Lange Documentaire, Beste Camera & Beste Montage. Britse regisseur Steve McQueen verhuisde jaren geleden naar onze hoofdstad en nam zijn Oscars (voor 12 Years a Slave) met hem mee. Ondertussen is hij van Amsterdam gaan houden en die liefde uit hij in het poëtische en hoopgevende stadsepos De Bezette Stad. Met de stem van Carice van Houten en nu opnieuw op Picl te zien in onze Gouden Kalf Selectie. Amsterdam heeft een rijke, soms schrijnende geschiedenis. Steve McQueen combineert misschien wel de donkerste delen van die geschiedenis, over de nazi-bezetting, met beelden van de afgelopen jaren tijdens de coronapandemie. Hij werd geïnspireerd door het boek Atlas van een Bezette Stad. Amsterdam 1940-1945 van zijn partner en journalist Bianca Stigter en schakelde Carice van Houten in om over de plekken uit dat boek te vertellen. Aan de ene kant toont McQueen hoe de bezetting de stad nog steeds achtervolgt. Aan de andere kant een levendige reis door de laatste jaren van pandemie en protest. Het zorgt voor een gedurfde en meditatieve totaalervaring, waarbij Amsterdam, haar inwoners en vooral haar weerbarstigheid centraal staan. Steve McQueen (geboren in Londen in 1969) woont al bijna 30 jaar in Amsterdam. Zijn epos 12 Years a Slave won maar liefst 3 Oscars, waaronder die voor Beste Film. McQueen kun je ook kennen van Shame (2011) en Hunger (2008).</p>
<p>Te zien tot 20 januari 2025. Net uit het filmtheater.</p>
<p>documentaire/Verenigd Koninkrijk en Nederland/Nederlands</p>]]></description>
      <guid>https://picl.nl/films/de-bezette-stad/</guid>
      <pubDate>Mon, 30 Dec 2024 10:01:38 +0000</pubDate>
    </item>
    <item>
      <title><![CDATA[Forever-Forever]]></title>
      <description><![CDATA[<p>Coming-of-age van een groep Oekraïense jongeren, vlak na de val van het communisme</p>
<p><img src='https://picl.nl/wp-content/uploads/2024/09/Forever-Forever_st_1_jpg_sd-low_Lena-Chekhaovska.jpg'/></p>
<p>In het Oekraïne van de jaren ‘90, net na het einde van het Sovjetregime, begint Tonia als nieuwkomer aan de middelbare school, waar ze al snel vriendschap sluit met leeftijdsgenoten: een complexe groep jongeren met harde regels en ongeschreven omgangsvormen. Forever-Forever, de debuutfilm van Anna Buryachkova, is een duister coming-of-age drama over een generatie die gevangen zit tussen verleden en toekomst. Als de 15-jarige Tonia van school wisselt, raakt ze ondanks haar verlegenheid al snel bevriend met een groep opstandige tieners, die in hun vrije tijd rondzwerven in de post-socialistische buitenwijken van Kiev. Het luidt het begin van verwarrende verwikkelingen. De groepsdynamiek is verre van zachtzinnig en wordt gekenmerkt door seksuele intimidatie, manipulatie, wrede spelletjes, geweld en drank. Het wordt nog gecompliceerder als Tonia in een driehoeksverhouding belandt met twee jongens uit de groep. Tonia worstelt zich een weg richting volwassenheid – geen makkelijke opgave in een wereld die na de val van het communisme op zijn kop is gezet. Met indrukwekkend acteerwerk van de jonge cast schetst Buryachkova in Forever-Forever een rauw en expressief groepsportret van tienerliefde, de weg naar volwassenheid, en de spanningen tussen conflict en saamhorigheid.</p>
<p>Te zien tot 3 februari 2025. Nu ook te zien in het filmtheater.</p>
<p>drama/Oekraïne en Nederland/Oekraïens</p>]]></description>
      <guid>https://picl.nl/films/forever-forever/</guid>
      <pubDate>Mon, 30 Dec 2024 10:01:39 +0000</pubDate>
    </item>
    <item>
      <title><![CDATA[Trip-Tych]]></title>
      <description><![CDATA[<p>Eigenzinnige satire over de diepe dalen en hoogtepunten van het creatieve proces</p>
<p><img src='https://picl.nl/wp-content/uploads/2024/10/Trip-Tych_st_1_jpg_sd-low.jpg'/></p>
<p>Het creatieve proces kan soms een strijd zijn. Kunst maken is aanmodderen, maar voor een groot deel ook dansen naar de pijpen van de hogere machten: de subsidiegevers. In Trip-Tych, een vermakelijke satire van eigen bodem, zien we hoe verschillende makers zich worstelend een weg banen door het moeizame Nederlandse media- en filmlandschap. Een theatergroep waagt zich aan een eigentijdse bewerking van Kluuns ‘Komt een vrouw bij de dokter’. In een geluidsstudio ontstaat er een clash tussen een voice-overactrice en haar regisseur. Een beginnend regisseur is op zoek naar haar eigen stem als zelfverklaard storyteller. De creatieve processen van de personages in Trip-Tych zitten vol obstakels, hoogtepunten en diepe dalen, en zijn allemaal met elkaar verweven. Maar hoe? Regisseur Kevin Boitelle is van huis uit regisseur van commercials en videoclips, waarmee hij al eerder bewees dat hij met beperkte middelen een volstrekt eigenzinnig verhaal kan vertellen. Deze DIY-mentaliteit zet hij voort in Trip-Tych, waar hij niet alleen de regie op zich nam, maar ook verantwoordelijk was voor de montage, het production design én het script. En voor de cast wist hij o.a. popsterren Sef, Faberyayo en Abel en acteurs Hannah Hoekstra en Huub Smit te strikken.</p>
<p>Te zien tot 10 februari 2025. Nu ook te zien in het filmtheater.</p>
<p>komedie/Nederland/Nederlands</p>]]></description>
      <guid>https://picl.nl/films/trip-tych/</guid>
      <pubDate>Mon, 30 Dec 2024 10:01:39 +0000</pubDate>
    </item>
    <item>
      <title><![CDATA[Lets Get Lost]]></title>
      <description><![CDATA[<p>Portret van de briljante jazzmuzikant Chet Baker, die worstelde met een drugsverslaving</p>
<p><img src='https://picl.nl/wp-content/uploads/2024/10/Let-s-Get-Lost_st_1_jpg_sd-low-e1728466078516.jpg'/></p>
<p>De Amerikaanse jazzmuzikant Chet Baker steeg in de jaren 50 naar wereldfaam. Helaas ging dit hand in hand met een destructieve drugsverslaving – een levenslange strijd die hem op 13 mei 1988 fataal werd. Eerder dat jaar maakte Bruce Weber een documentaire over Baker: een portret van een man die met zijn talent de wereld veroverde, maar uiteindelijk ten onder ging door zijn innerlijke demonen. De klassieker Let’s Get Lost is nu tijdelijk opnieuw te zien op het grote doek, dus bezoek je favoriete filmhuis of bekijk de film hier online. ‘Prince of Cool’ – zo werd Chet Baker (1929) ook wel genoemd. Deze bijnaam kreeg hij niet alleen door zijn breekbare, lyrische speelstijl en zijn belangrijke bijdrage aan de cool jazz, maar ook door zijn charismatische uiterlijk. Gedurende zijn succesvolle carrière speelde hij met grootheden als Stan Getz, Charlie Parker en Gerry Mulligan, maar achter de schermen werd zijn leven overschaduwd door een drugsverslaving. Dit werd hem op 13 mei 1988 fataal, toen hij in Amsterdam onder invloed uit een hotelraam viel. Aan de hand van archiefbeelden en interviews van Chet Baker maakte filmmaker Bruce Weber deze dromerige documentaire, die hij een paar maanden voor Bakers dodelijke val voltooide. Let’s Get Lost won destijds in 1988 de Cinecritica Award op het Filmfestival van Venetië en werd in 1989 genomineerd voor een Oscar voor Beste Documentaire. Nu is de film opnieuw en in gerestaureerde versie uitgebracht in de filmtheaters.</p>
<p>Te zien tot 17 februari 2025. Nu ook te zien in het filmtheater.</p>
<p>documentaire/VS/Engels</p>]]></description>
      <guid>https://picl.nl/films/lets-get-lost/</guid>
      <pubDate>Mon, 30 Dec 2024 10:01:40 +0000</pubDate>
    </item>
    <item>
      <title><![CDATA[NFF Debuutcompetitie: Van mens tot mens]]></title>
      <description><![CDATA[<p>Vier korte films over de relatie tussen geliefden, ouder en kind maar ook met jezelf</p>
<p><img src='https://picl.nl/wp-content/uploads/2024/09/Still-De-Ontmoeting-Marleen-1680x1018.jpg'/></p>
<p>Acteur Laura Bakker is de winnaar van het Gouden Kalf voor Beste Hoofdrol Korte Film in Marleen Benieuwd naar de makers van morgen? In de NFF Debuutcompetitie zie je werk van regisseurs die voor het eerst een korte film, serie, documentaire of speelfilm uitbrengen. In dit programma draait alles om de relaties tussen mensen. De relatie tussen geliefden, ouder en kind maar ook met jezelf. In dit programma zie je vier korte debuutfilms in één klap! Horizon 11 – Jemairo del Prado, Jelani James – ‘5
Nederlands gesproken, niet ondertiteld
Twee geliefden op de vlucht vinden eindelijk een moment van rust, maar een onuitgesproken probleem dreigt hun zekerheid te verstoren. In mijn tijd – Katalin Fikkert – ’23
Nederlands gesproken, niet ondertiteld
Wanneer millennial Julia noodgedwongen weer bij haar boomer vader moet intrekken, komt het generatieconflict tot uiting in het wel of niet kappen van de oude boom voor het huis. Home – Floortje Pols – ’17
Nederlands gesproken, niet ondertiteld
Een obsessieve moeder ontdekt dat haar dochter alleen maar doet alsof ze ziek is en niet kan lopen. Spannend drama over verstikkende toewijding en de vrijheid in (weg)lopen. De Ontmoeting: Marleen – Jop Leuven – ‘7
Nederlands gesproken, niet ondertiteld
Tijdens groepstherapie vertelt Lena (Laura Bakker) over de relaties die haar leven bepaalden: die met haar vader, met haar eerste vriendje en met Marleen, die Lena met haar open blik hielp veranderen.</p>
<p>Te zien tot 6 januari 2025. Net uit het filmtheater.</p>
<p>On Demand: streaming/ online/Nederland/Nederlands</p>]]></description>
      <guid>https://picl.nl/films/nff-debuutcompetitie-van-mens-tot-mens/</guid>
      <pubDate>Mon, 30 Dec 2024 10:01:40 +0000</pubDate>
    </item>
    <item>
      <title><![CDATA[NFF Debuutcompetitie: In between realities]]></title>
      <description><![CDATA[<p>Duik in drie korte films en dompel je onder in verschillende werelden</p>
<p><img src='https://picl.nl/wp-content/uploads/2024/09/Still-De-Jackies-1680x908.jpeg'/></p>
<p>De film De Jackies is de winnaar van de Debuutcompetitie 2024. Benieuwd naar de makers van morgen? In de NFF Debuutcompetitie zie je werk van regisseurs die voor het eerst een korte film, serie, documentaire of speelfilm uitbrengen. Waan je door verschillende werelden waarbij de een misschien nét wat gekker is dan de ander. In dit programma zie je drie korte debuutfilms in één klap! Big Boys Biker Bende – Pepe Favela – ’19
Nederlands gesproken, Engels ondertiteld
Wanneer Pancho’s Chopper-fiets door de rivaliserende motorbende de Ruigboyz wordt gestolen, is zijn Big Boys Biker Bende uit op wraak. Alleen heeft Pancho nooit iemand knock-out geslagen. Lukt hem dat nu wel? De Jackies – Elvira Porcedda – ’28
Nederlands gesproken, Engels ondertiteld
“Jezelf ontmoeten is echt een bureaucratische hel.” Puber Jackie ontmoet zichzelf uit de toekomst, die haar confronteert met haar innerlijke strijd en de harde realiteit van morgen. Winnaar van de Debuutcompetitie. Skroll – Marten Visser – ‘7
Engels gesproken, niet ondertiteld
In deze korte animatie duik je in een andere dimensie. Skroll mee door de social media clips uit het dagelijks leven van de mensen, kabouters en beesten die hier wonen.</p>
<p>Te zien tot 6 januari 2025. Nu ook te zien in het filmtheater.</p>
<p>On Demand: streaming/ online/Nederland/Nederlands, Engels</p>]]></description>
      <guid>https://picl.nl/films/nff-debuutcompetitie-in-between-realities/</guid>
      <pubDate>Mon, 30 Dec 2024 10:01:41 +0000</pubDate>
    </item>
    <item>
      <title><![CDATA[NFF Debuutcompetitie: Aït Ishaq]]></title>
      <description><![CDATA[<p>Intieme documentaire over de zoektocht naar het gevoel van thuis</p>
<p><img src='https://picl.nl/wp-content/uploads/2024/09/Still-Ait-Ishaq-1680x886.jpg'/></p>
<p>Selim Haase reist in de voetsporen van zijn overleden vader naar het Marokkaanse Atlasgebergte. Daar spreekt hij mensen die zijn vader kenden, om antwoorden te vinden op vragen die hij hem niet meer kan stellen. Genomineerd voor de Filmprijs van de Stad Utrecht. De vader van Selim Haase was een filosofische Fransman die van reizen hield. Tijdens een van zijn rondzwervingen door het Marokkaanse Atlasgebergte ontmoette hij in het kleine bergdorpje Aït Ishaq Haases moeder. Waarom verliet zijn vader Frankrijk om zich in de Atlas te vestigen? In deze intieme en beschouwende debuutdocumentaire reist Haase naar het dorp om in gesprek te gaan met mensen die zijn vroeg overleden vader kenden. Hij hoopt daardoor antwoorden te vinden op vragen die hij hem nooit heeft kunnen stellen.</p>
<p>Te zien tot 6 januari 2025. Net uit het filmtheater.</p>
<p>On Demand: streaming/ online/Nederland/Frans, Marokkaans, Berber</p>]]></description>
      <guid>https://picl.nl/films/nff-debuutcompetitie-ait-ishaq/</guid>
      <pubDate>Mon, 30 Dec 2024 10:01:41 +0000</pubDate>
    </item>
    <item>
      <title><![CDATA[Peak Season]]></title>
      <description><![CDATA[<p>Voor een New Yorks koppel pakt een vakantie onverwachts uit als relatietest</p>
<p><img src='https://picl.nl/wp-content/uploads/2024/06/Peak-Season-Previously-Unreleased-_st_25_jpg_sd-low.jpg'/></p>
<p>In het bergachtige Wyoming pakt de vakantie van een New Yorks koppel anders uit dan verwacht. Hij moet eerder terug voor werk; zij blijft achter en ontmoet iemand anders. Maar is ze bereid om het leven dat ze heeft opgebouwd op te geven voor iets dat zich misschien een bevlieging blijkt? Een dilemma, levensecht en ontspannen uitgewerkt in deze charmante Amerikaanse independent, die vergelijkingen oproept met Richard Linklaters Before Sunrise (1995). Amy en Max, een New Yorks koppel met trouwplannen, nemen even vrijaf van hun drukke bestaan. Geen betere plek om bij te komen dan het stadje Jackson Hole in het bergachtige Wyoming. Terwijl Amy haar carrière voorlopig op een zijspoor heeft gezet, is Max niet achter zijn computer weg te slaan. Een ontmoeting met Loren, een allround gids die haar de beginselen van het vliegvissen bijbrengt, opent voor Amy een nieuw perspectief. In alles is Loren het tegendeel van de ambitieuze Max, een vrijbuiter die leeft bij de dag en aan zijn camper en het gezelschap van zijn hond genoeg heeft. Amy en Loren hebben een duidelijke klik en wanneer Max voor zaken terugkeert naar New York, hebben de twee achterblijvers het rijk alleen. Een schot voor open doel lijkt het, maar coregisseurs en -schrijvers Loevner en Kanter zijn niet van de simpele romantische oplossingen. In Nederland werd de film nooit uitgebracht. Onterecht, vond Eye. Zij brengen Peak Season alsnog uit als onderdeel van hun Previously Unreleased-reeks. Ook afreizen naar andere gebergtes? Bekijk ons Moving Mountains filmprogramma, i.s.m. Dutch Mountain Film Festival.</p>
<p>Te zien tot 3 februari 2025. Net uit het filmtheater.</p>
<p>drama/VS/Engels</p>]]></description>
      <guid>https://picl.nl/films/peak-season/</guid>
      <pubDate>Mon, 30 Dec 2024 10:01:42 +0000</pubDate>
    </item>
    <item>
      <title><![CDATA[Glas, mijn onvervulde leven]]></title>
      <description><![CDATA[<p>Origineel zelfportret van een man die na een midlifecrisis zijn muzikale droom najaagt</p>
<p><img src='https://picl.nl/wp-content/uploads/2024/09/Glas-mijn-onvervulde-leven_st_3_jpg_sd-low.jpg'/></p>
<p>In 2015 belandt Rogier Kappers in een midlifecrisis en vraagt zich af: wat wil ik nog met mijn leven? Hij besluit zijn jeugddroom waar te maken: een orgel bouwen van zingende glazen en daarmee beroemd worden. In deze documentaire, die op kwetsbare wijze laveert tussen hoop, wanhoop en hartzeer, volgen we Rogier zeven jaar lang. Een origineel portret van een man die zijn passie najaagt. Rogier Kappers is zijn hele leven al een dromer geweest, een man vol grootse plannen en projecten die hem geluk of fortuin moesten brengen, maar er ging altijd wel iets mis. Nu is hij 52, een leeftijd waarop hij voorheen dacht allang binnen te zijn. Hij belandt in een midlifecrisis en besluit de droom waar te maken die hij als 9-jarig jongetje had: hij wordt straat- en podiummuzikant. Onder de alias Glazendraaier begint hij aan een nieuwe zoektocht, met kristallen glazen als zijn instrument. Terwijl hij zijn vingers kapot oefent, ontdekt hij dat ook dit project weer onverwacht kan lopen – net als het leven zelf. Dit glorieuze coming-of-old-age-drama, waarin zijn vader commentaar levert, werd genomineerd voor de IDFA Award Best Dutch Documentary. Rogier Kappers (1963) werkte bijna dertig jaar als documentaireregisseur, werd in 2004 genomineerd voor een Emmy Award en belandde in 2015 in een midlife-crisis. Inmiddels treedt hij met zijn glazen op bij gerenommeerde festivals in binnen- en buitenland.</p>
<p>Te zien tot 3 februari 2025. Nu ook te zien in het filmtheater.</p>
<p>documentaire, komedie/Nederland/Nederlands</p>]]></description>
      <guid>https://picl.nl/films/glas-mijn-onvervulde-leven/</guid>
      <pubDate>Mon, 30 Dec 2024 10:01:43 +0000</pubDate>
    </item>
    <item>
      <title><![CDATA[Tatami]]></title>
      <description><![CDATA[<p>Politieke thriller die de spanningen tussen Iran en Israël blootlegt tijdens het WK Judo</p>
<p><img src='https://picl.nl/wp-content/uploads/2024/08/Tatami_st_4_jpg_sd-low.jpg'/></p>
<p>Het is geen nieuws dat Iran en Israël gezworen vijanden zijn (zeker nu) en dat is ook te merken in de sportwereld. Iraanse autoriteiten hebben herhaaldelijk van hun atleten geëist om zich terug te trekken van grote sportwedstrijden, om zo een potentiële nederlaag tegen een Israëliër te voorkomen. Het zijn deze incidenten die de basis vormen van de indringende, in stijlvol zwart-wit geschoten thriller Tatami. De Iraanse judoka Leila wordt samen met haar coach Maryam afgevaardigd naar het WK Judo in Tbilisi, Georgië. Ze is een grote kanshebber, maar de Iraanse overheid probeert hier een stokje voor te steken. Als ze de volgende wedstrijd zou winnen, dan moet ze uitkomen tegen een Isrealische tegenstander. Daarom dwingt de Iraanse overheid haar om een blessure te faken of opzettelijk te verliezen. Als ze weigert, kan dit ernstige consequenties hebben voor zowel haar eigen vrijheid als de veiligheid van haar familie. Deze zwart-wit thriller is ontstaan uit een bijzondere samenwerking tussen de Israëlische regisseur Guy Nattiv en de Iraanse actrice Zar Amir Ebrahimi, bekend van o.a. Holy Spider. Tatami (naar de naam van de mat waarop wordt gejudood) is haar regiedebuut, waarin ze ook de rol van judocoach Maryam vertolkt.</p>
<p>Te zien tot 6 januari 2025. Net uit het filmtheater.</p>
<p>thriller/Georgië/Engels, Perzisch</p>]]></description>
      <guid>https://picl.nl/films/tatami/</guid>
      <pubDate>Mon, 30 Dec 2024 10:01:43 +0000</pubDate>
    </item>
    <item>
      <title><![CDATA[Santosh]]></title>
      <description><![CDATA[<p>Meeslepende politiethriller waarin weduwe Santosh de baan van haar man erft</p>
<p><img src='https://picl.nl/wp-content/uploads/2024/08/Santosh_st_1_jpg_sd-low_Taha-Ahmad-e1725029628278.jpg'/></p>
<p>In het Noorden van India verandert er voor Santosh in korte tijd heel veel: ze verliest haar man en erft vervolgens zijn baan als politieagent – een regeling bedoeld om gezinnen te helpen wanneer de overledene de enige kostwinnaar was. En zo moet Santosh zich ineens staande zien te houden in een omgeving die ze niet kent en waar machtsmisbruik de norm is. Zonder overduidelijk een thriller te zijn, is Santosh spannend en meeslepend. Na het overlijden van haar man erft zijn weduwe Santosh volgens traditie zijn baan als politieagent in landelijk Noord-India. Wanneer een meisje uit een lagere kaste wordt vermoord, betrekt de charismatische rechercheur Sharma haar bij de zaak. Onder de vleugels van haar nieuwe bazin zet Santosh alles op alles om achter de waarheid te komen. Maar hoe dieper ze het onderzoek induikt, hoe meer ze vast komt te zitten in een web van corruptie, misogynie en kastendenken. Vakkundig verweeft regisseur Sandhya Suri Santosh’ zoektocht naar haar nieuwe plek in de wereld met thema’s als patriarchale macht, vooroordelen, traditie en rouw. Santosh ging dit jaar in première op het Filmfestival van Cannes waarna de film internationaal geprezen werd om het sterke spel en de visueel overweldigende beelden.</p>
<p>Te zien tot 13 januari 2025. Net uit het filmtheater.</p>
<p>thriller/Verenigd Koninkrijk, India, Frankrijk en Duitsland/Hindi</p>]]></description>
      <guid>https://picl.nl/films/santosh/</guid>
      <pubDate>Mon, 30 Dec 2024 10:01:44 +0000</pubDate>
    </item>
    <item>
      <title><![CDATA[The Monk and the Gun]]></title>
      <description><![CDATA[<p>Lichtvoetige en verrassende satire over de komst van democratie in Bhutan</p>
<p><img src='https://picl.nl/wp-content/uploads/2024/08/The-Monk-and-the-Gun_st_1_jpg_sd-low-1680x701.jpg'/></p>
<p>Als allerlaatste land ter wereld werd Bhutan verbonden met het internet en de televisie. Maar de grootste verandering van allemaal: de komst van democratie in 2006. Omdat de bevolking geen ervaring heeft met stemmen, worden er proefverkiezingen georganiseerd. The Monk and the Gun is geestige politieke satire met het prachtige Himalayagebergte op de achtergrond. Koninkrijk Bhutan, 2006. Een sleuteljaar in de geschiedenis van het kleine, afgelegen land in de Himalaya. Want de modernisering is eindelijk gearriveerd. Bhutan wordt als laatste land ter wereld verbonden met internet en televisie en er volgen democratische verkiezingen. Om de mensen te leren stemmen, organiseren de autoriteiten schijnverkiezingen, maar de lokale bevolking lijkt niet overtuigd. Reizend naar het platteland van Bhutan, waar religie populairder is dan politiek, ontdekt de verkiezingstoezichthouder dat een monnik een mysterieuze ceremonie plant voor de verkiezingsdag. De regisseur van The Monk and the Gun, Pawo Choyning Dorji, maakte eerder Lunana, a Yak in the Classroom (2022) – de eerste productie in de Bhutanese filmgeschiedenis die genomineerd werd voor de Oscars.</p>
<p>Te zien tot 3 februari 2025. Net uit het filmtheater.</p>
<p>drama/Bhutan/Dzongkha, Engels</p>]]></description>
      <guid>https://picl.nl/films/the-monk-and-the-gun/</guid>
      <pubDate>Mon, 30 Dec 2024 10:01:44 +0000</pubDate>
    </item>
    <item>
      <title><![CDATA[Explanation for Everything]]></title>
      <description><![CDATA[<p>Scherpzinnige satire over de groeiende polarisatie tussen rechts en links in Hongarije</p>
<p><img src='https://picl.nl/wp-content/uploads/2024/08/Explanation-for-Everything_st_1_jpg_sd-low.jpg'/></p>
<p>In het huidige Hongarije escaleert de kloof tussen rechts en links tot een steeds grotere strijd, met steeds grotere gevolgen. In zijn vierde speelfilm brengt filmmaker Gábor Reisz deze spanningen tot leven via het verhaal van middelbare scholier Ábel, zijn ouders, een geschiedenisleraar en een journalist. Explanation for Everything is een scherpe satire over de gevolgen van polarisatie in de samenleving. In het hete Budapest zit tiener Ábel gevangen in een web van problemen. De eindexamens komen eraan, hij moet zich concentreren, maar wordt continu afgeleid. Hij is namelijk smoorverliefd op zijn beste vriendin Janka. Tot zijn verdriet heeft Janka alleen maar oog voor de getrouwde geschiedenisleraar Jakab. Het zit Ábel niet mee, want diezelfde Jakab raakt tot overmaat van ramp ook verwikkeld in een politieke strijd met Ábels vader, een felle conservatief en nationalist. De politieke spanningen lopen hoog op als Ábels eindexamen het middelpunt van een nationaal schandaal wordt. Dit meeslepende, satirische drama van de Hongaarse filmmaker Gábor Reisz is niet alleen een krachtig verzet tegen de politiek in Hongarije, maar ook tegen de rol van (misleidende) journalistiek. Reisz verdiept deze thema’s door de film vanuit diverse perspectieven te vertellen, wat de complexiteit en impact van zijn boodschap versterkt.</p>
<p>Te zien tot 27 januari 2025. Net uit het filmtheater.</p>
<p>drama/Hongarije/Hongaars</p>]]></description>
      <guid>https://picl.nl/films/explanation-for-everything/</guid>
      <pubDate>Mon, 30 Dec 2024 10:01:45 +0000</pubDate>
    </item>
    <item>
      <title><![CDATA[Los Reyes Del Mundo]]></title>
      <description><![CDATA[<p>Dromerige Colombiaanse roadmovie over vijf jongens die een nieuw leven beginnen</p>
<p><img src='https://picl.nl/wp-content/uploads/2024/08/Los-Reyes-Del-Mundo_st_4_jpg_sd-low.jpg'/></p>
<p>Het Colombiaanse Los Reyes Del Mundo kent geen gebrek aan prachtige shots. Met een camera die voortdurend dicht op de huid van de personages zit, verplaatst de film zich van de drukke straten van Medellín naar het mistige Andesgebergte. Het resultaat is een dromerig beeld van een land in transitie en van vijf jongens voor wie de belofte van vrijheid aan de horizon lonkt. We volgen vijf jongens die een nieuw leven willen beginnen, weg van het geweld en de armoede waarmee ze zijn opgegroeid. Rá is een van de vele ontheemden die door de straten van Medellin zwerft. Door een toevallige samenloop van omstandigheden kan hij aan zijn bestaan ontsnappen. De regering heeft namelijk besloten een stuk land terug te geven dat ooit van zijn oma was afgenomen. Het heeft jaren geduurd, maar deze juridische overwinning voelt als het sprankje hoop dat Rá nodig heeft. Samen met zijn broer en drie vrienden onderneemt hij de lange, soms adembenemende tocht naar het platteland. Los Reyes Del Mundo is niet zomaar de zoveelste sociale film over armoede en onrecht in Colombia, maar blinkt uit door de licht surrealistische beelden en de dynamische camera. In 2022 won de film de prijs voor Beste Film op het San Sebastián filmfestival.</p>
<p>Te zien tot 13 januari 2025. Net uit het filmtheater.</p>
<p>drama/Colombia/Spaans</p>]]></description>
      <guid>https://picl.nl/films/los-reyes-del-mundo/</guid>
      <pubDate>Mon, 30 Dec 2024 10:01:45 +0000</pubDate>
    </item>
    <item>
      <title><![CDATA[Love Lies Bleeding]]></title>
      <description><![CDATA[<p>Verlangen, geweld en biceps in deze sexy (queer) thriller met Kristen Stewart</p>
<p><img src='https://picl.nl/wp-content/uploads/2024/05/Love-Lies-Bleeding_st_4_jpg_sd-low.jpg'/></p>
<p>Verlangen, obsessie, geweld, wraak én biceps in overvloed in deze sexy queer neo-noir. Kristen Stewart schittert als Lou, eigenaar van een sportschool in een afgelegen dorpje in New Mexico, die in een stormachtige relatie belandt met de imposante bodybuilder Jackie (Katy O’Brien). Onder invloed van de nodige anabolen bloeit er een gepassioneerde affaire op tussen de twee, maar Lou’s verleden werpt een donkere schaduw over hun prille liefde. In voorbereiding op de kampioenschappen bodybuilding in Las Vegas brengt Jackie een bezoek aan de sportschool van Lou, ergens in een gehucht in New Mexico. Lou, overweldigd door Jackie’s gestalte, is vastbesloten haar te helpen en haar compleet in te palmen. Dit lukt: de vonken vliegen er vanaf en de twee raken bijna bedwelmd door verliefdheid. Hun prille geluk wordt echter abrupt verstoord wanneer Lou’s zus bruut wordt mishandeld. Samen besluiten ze wraak te nemen, waarbij Lou’s duistere familieverleden naar boven komt en zelfs haar criminele vader (Ed Harris) hen op de hielen zit. Love Lies Bleeding, de tweede speelfilm van regisseur Rose Glass, ging in première op Sundance Festival en werd daar geprezen om de unieke mix van (body)horror, wraakfilm en romantiek. De thematiek van de film – twee wraaklustige vrouwen die vastbesloten zijn gerechtigheid te vinden – roept sterke associaties op met de iconische roadmovie Thelma & Louise (1991). Maar ditmaal met een sexy queer-sausje, een flinke dosis steroïden en Kristen Stewart (The Twilight Saga, Spencer) in de hoofdrol.</p>
<p>Te zien tot 17 februari 2025. Net uit het filmtheater.</p>
<p>thriller/VS en Verenigd Koninkrijk/Engels</p>]]></description>
      <guid>https://picl.nl/films/love-lies-bleeding/</guid>
      <pubDate>Mon, 30 Dec 2024 10:01:46 +0000</pubDate>
    </item>
    <item>
      <title><![CDATA[Sisterhood]]></title>
      <description><![CDATA[<p>Krachtige vriendschap tussen drie Franse tienermeisjes in een patriarchale samenleving</p>
<p><img src='https://picl.nl/wp-content/uploads/2024/08/Sisterhood_st_1_jpg_sd-low-e1726731981344.jpg'/></p>
<p>In de buitenwijken van de Franse metropolen worden in Sisterhood de straten nog altijd gedomineerd door (toxische) mannelijkheid. Drie hartsvriendinnen, alle drie 15 jaar oud, worden geconfronteerd met deze realiteit wanneer een van hen slachtoffer wordt van seksueel overschrijdend gedrag. Dit voorval doet hen beseffen dat hun hechte band – hun zusterschap – van cruciaal belang is om zich een weg te banen door deze wereld. In de grijze HLM-torens (HLM is de Franse afkorting voor het huisvestingsproject voor lagere inkomens) aan de rand van een Franse metropool groeien de hartsvriendinnen Amina, Djeneba en Zineb op. Al een tijdje wordt Zineb seksueel bejegend door Zak, een vriend van haar drugsdealende broer. Hoewel Zineb het probeert weg te wuiven en Djeneba het niet al te serieus neemt, ziet Amina de dreiging wel degelijk. Ze wil dat het stopt. Tijdens een feestje grijpt Amina haar kans: ze filmt hoe Zak Zineb weer lastigvalt en plaatst de video op Instagram, onder de accountnaam HLM Pussy. Met ingrijpende gevolgen… In haar debuutfilm Sisterhood geeft Nora el Hourch een geslaagd inkijkje in de wereld van hedendaagse tienermeisjes in Frankrijk, die door hun sterke band gezamenlijk bloeien en sterker worden in een patriarchale samenleving. Een verhaal over seksueel geweld, de kloof tussen armoede en rijkdom, en hoe deze contrasten je kijk op de wereld vormen.</p>
<p>Te zien tot 20 januari 2025. Nu ook te zien in het filmtheater.</p>
<p>drama, komedie/Frankrijk en Marokko/Arabisch, Frans</p>]]></description>
      <guid>https://picl.nl/films/sisterhood/</guid>
      <pubDate>Mon, 30 Dec 2024 10:01:46 +0000</pubDate>
    </item>
    <item>
      <title><![CDATA[Levante]]></title>
      <description><![CDATA[<p>Sterk Braziliaans abortusdrama over onvoorwaardelijke vriendschap</p>
<p><img src='https://picl.nl/wp-content/uploads/2024/08/Levante_st_1_jpg_sd-low_September-Film.jpg'/></p>
<p>In het conservatieve Brazilië is abortus nog altijd illegaal. Je krijgt er zelfs een gevangenisstraf voor. Wanneer de 17-jarige volleybalster Sofia ongewenst zwanger blijkt te zijn, moet ze dan ook op zoek naar mogelijkheden voor een illegale abortus. Dat doet ze niet alleen, maar met de steun van haar hechte volleybalteam. Het krachtige Levante is niet de eerste film die abortus aankaart, maar doet dat wel op een manier die we nog niet eerder zagen. De zeventienjarige Sofia is de ster van het volleybalteam op haar middelbare school. Met het kampioenschap binnen handbereik krijgt Sofia de kans om met een beurs een seizoen in Chili te gaan spelen. Maar vlak voor een allesbepalende wedstrijd ontdekt ze dat ze zwanger is. Tijdens haar zoektocht naar de mogelijkheid voor een illegale abortus, wordt ze het doelwit van rechtse activisten die vrouwen en meisjes ervan weerhouden een abortus te ondergaan. Sofia bezwijkt niet onder de druk en haalt samen met teamgenoten kracht en steun uit hun onvoorwaardelijke vriendschap. Levante is het speelfilmdebuut van de in Cuba opgeleide Braziliaanse regisseur Lillah Halla en werd in Cannes met de Fipresci-prijs van de internationale filmkritiek onderscheiden. De sluit aan in het rijtje van recente abortusfilms als Never Rarely Sometimes Always (2020) en L’événement (2021), maar verlegt de focus naar het belang van solidariteit en de kracht van vriendschap.</p>
<p>Te zien tot 20 januari 2025. Net uit het filmtheater.</p>
<p>drama/Brazilië/Spaans, Portugees</p>]]></description>
      <guid>https://picl.nl/films/levante/</guid>
      <pubDate>Mon, 30 Dec 2024 10:01:47 +0000</pubDate>
    </item>
    <item>
      <title><![CDATA[The End We Start From]]></title>
      <description><![CDATA[<p>Klimaatrampenfilm vanuit het perspectief van een kersverse moeder, met Jodie Comer</p>
<p><img src='https://picl.nl/wp-content/uploads/2024/09/The-End-We-Start-From_st_2_jpg_sd-low.jpg'/></p>
<p>Terwijl Londen onder water loopt, moet een jonge moeder haar weg banen door de overstroomde stad om te overleven. De rampenfilm The End We Start From verkent niet alleen de verwoestende gevolgen van klimaatverandering, maar legt de nadruk op de kwetsbaarheid en onwankelbare kracht van een moeder in een wereld die om haar heen instort. Een hoogzwangere vrouw zit thuis tv te kijken als plots de stroom uitvalt. Niet lang daarna klinkt het noodalarm: heel Londen loopt onder water. De timing kon niet slechter, want net op dat moment dienen de weeën zich aan. In de chaos van het overstromende Londen proberen zij en haar partner te ontsnappen, wanhopig op zoek naar onderdak en voedsel. Maar terwijl de ecologische ramp zich steeds grimmiger ontvouwt, raken ze van elkaar gescheiden. Kwetsbaar als ze is worstelt ze zich een weg door het verwoeste land, vastbesloten om zichzelf en haar baby te redden. Deze indrukwekkende klimaatthriller van debuterend regisseur Mahalia Belo is gebaseerd op de onheilspellende gelijknamige bestseller van Megan Hunter. De film, met een fenomenale Jodie Comer (Killing Eve) in de hoofdrol, ging in première op het filmfestival van Toronto.</p>
<p>Te zien tot 13 januari 2025. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/the-end-we-start-from/</guid>
      <pubDate>Mon, 30 Dec 2024 10:01:47 +0000</pubDate>
    </item>
    <item>
      <title><![CDATA[C’è ancora domani]]></title>
      <description><![CDATA[<p>Historische zwart-witfilm met feministische twist én megasucces in Italië</p>
<p><img src='https://picl.nl/wp-content/uploads/2024/06/C-ancora-domani_st_2_jpg_sd-low.jpg'/></p>
<p>De Italiaanse filmindustrie werd in 2023 overvallen door een onverwacht megasucces van eigen bodem. In C’è ancora domani brengt debuterend regisseur Paola Cortellesi, tevens actrice in de film, een eerbetoon aan het Italiaanse neorealisme van de jaren 40 en 50, met een verhaal over een vrouw die breekt met traditionele patriarchale patronen. In het Rome van net na de Tweede Wereldoorlog heerst opluchting, ondanks de vele tekorten. Voor Delia is er echter weinig veranderd. Ze woont in een typisch Romeins hofje en berust in haar rol als echtgenote van de tirannieke Ivano en als moeder van hun drie kinderen. Haar hoop vestigt ze op dochter Marcella, die op het punt staat te trouwen met een jongen uit de middenklasse. Maar dan verschijnt er een mysterieuze brief, die haar de moed geeft om te streven naar een beter leven – en niet alleen voor zichzelf. Deze realistisch historische film met een moderne feministische twist raakte in 2023 een gevoelige snaar: tot verrassing van velen wist de film op te boksen tegen het megasucces van Barbenheimer (Barbie en Oppenheimer). C’è ancora domani werd in Italië de meest succesvolle bioscoopfilm van dat jaar. Meer films dall’italia zien? Bekijk onze selectie Italiaanse films.</p>
<p>Te zien tot 20 januari 2025. Net uit het filmtheater.</p>
<p>drama/Italië/Italiaans</p>]]></description>
      <guid>https://picl.nl/films/ce-ancora-domani/</guid>
      <pubDate>Mon, 30 Dec 2024 10:01:48 +0000</pubDate>
    </item>
    <item>
      <title><![CDATA[Four Daughters]]></title>
      <description><![CDATA[<p>Dit persoonlijke en provocerende verhaal danst op de grens tussen docu en fictie</p>
<p><img src='https://picl.nl/wp-content/uploads/2024/03/Four-Daughters_st_2_jpg_sd-low.jpg'/></p>
<p>Olfa Hamrouni, een gescheiden vrouw en moeder van vier dochters, werd zeven jaar geleden plotseling het onderwerp van krantenkoppen. Twee van haar dochters hadden de familie verlaten om zich aan te sluiten bij IS in Syrië. Met Four Daughters vertelt regisseur Kaouther Ben Hania op experimentele wijze het verhaal van Olfa en benadert zo radicalisering zoals niet eerder vertoond. Genomineerd voor de Oscar voor Beste Documentaire en een publieksfavoriet op IFFR. Olfa is de moeder van vier meisjes. Op een dag verdwijnen haar twee oudste dochters. Regisseur Kaouther Ben Hania (The Man Who Sold His Skin) vertelt het verhaal van die verdwijning samen met Olfa, haar twee overgebleven dochters en met professionele acteurs. Een intieme vertelling vol hoop, verzet en verdriet over botsende werelden en wat het betekent om moeder of zus te zijn. Het unieke Four Daughters zweeft tussen documentaire en fictie. De film werd geselecteerd voor de competitie van het Filmfestival van Cannes, waar hij de prijs voor Beste Documentaire en de Positive Cinema Award won, en hij was in de race voor de Oscar voor Beste Documentaire. Zowel Olfa, haar dochters als de actrices nemen je mee in de leefwereld van de familie en laten je op het einde verstomd achter. Meer docu’s zien? Bekijk onze selectie documentaires.</p>
<p>Te zien tot 17 februari 2025. Net uit het filmtheater.</p>
<p>docu-fictie/Frankrijk/Frans</p>]]></description>
      <guid>https://picl.nl/films/four-daughters/</guid>
      <pubDate>Mon, 30 Dec 2024 10:01:48 +0000</pubDate>
    </item>
    <item>
      <title><![CDATA[Io Capitano]]></title>
      <description><![CDATA[<p>Matteo Garrone's odyssee van twee hoopvolle jongens op vlucht naar Europa</p>
<p><img src='https://picl.nl/wp-content/uploads/2024/03/Io-Capitano_st_1_jpg_sd-low_Greta-de-Lazzaris.jpg'/></p>
<p>De Italiaanse regisseur Matteo Garrone (bekend van zijn rauwe en vaak ongemakkelijke films als Dogman en Gomorra) verweeft waargebeurde verhalen en mythologie in een soms boosmakend, soms vertederende tocht naar een beter leven. Io Capitano was dit jaar genomineerd voor de Oscar voor Beste Buitenlandse Film. Twee jongens verlaten hun thuisland Senegal om te ontsnappen aan een uitzichtloos bestaan en hun dromen na te jagen in de (in hun ogen) utopie Europa. Onderweg door Noord-Afrika, langs de kurkdroge woestijn, mensensmokkelaars en slavendrijvers, zien de jongens hun dromen voor hun ogen verdampen. Maar ze geven niet op, ondanks het verlies en de onmenselijke omstandigheden. Zelfs een levensgevaarlijke overtocht op een onstuimige zee dempt hun moed niet. De reis naar een droom evolueert al snel naar een overlevingstocht, gesterkt door de mythologie die ze steeds met zich meenemen. Matteo Garrone maakte veel indruk op het Filmfestival van Venetië waar Io Capitano maar liefst 13 prijzen won. Voor de film castte hij enkele niet-professionele acteurs, waarvan vooral Seydou Sarr een verpletterende indruk maakt.</p>
<p>Te zien tot 17 februari 2025. Net uit het filmtheater.</p>
<p>drama/Italië, België en Frankrijk/Wolof, Arabisch</p>]]></description>
      <guid>https://picl.nl/films/io-capitano/</guid>
      <pubDate>Mon, 30 Dec 2024 10:01:49 +0000</pubDate>
    </item>
    <item>
      <title><![CDATA[blur: To The End]]></title>
      <description><![CDATA[<p>Documentaire over Britse poprockband die na 8 jaar weer nieuwe muziek uitbracht</p>
<p><img src='https://picl.nl/wp-content/uploads/2024/09/blur_-To-The-End_st_1_jpg_sd-low_Credit-Altitude.jpg'/></p>
<p>Na een stilte van acht jaar bracht het Britse poprockfenomeen Blur, opgericht in de jaren ‘90, vorig jaar hun langverwachte nieuwe album uit: The Ballad of Darren. Deze documentaire neemt je mee achter de schermen tijdens hun reünie, terwijl ze nieuwe nummers opnemen en zich voorbereiden op hun optredens in het iconische Wembley Stadium in 2023. In de jaren ’90 veroverde de Britse vierkoppige poprockband Blur de wereld met hun vernieuwende geluid. Na een reeks succesvolle albums en een split in 2003, kwamen ze in 2009 weer samen, maar het duurde tot 2015 totdat het album The Magic Whip verscheen. Daarna bleef het een tijdje stil, totdat vorig jaar hun langverwachte comebackalbum The Ballad of Darren uitkwam. Deze documentaire onthult hoe de vier bandleden elkaar tijdens hun reünie opnieuw wisten te inspireren, terwijl ze nieuwe muziek opnamen en zich voorbereidden op hun uitverkochte shows in Wembley Stadium in 2023. Met iconische nummers, studiobeelden en het leven on the road biedt deze documentaire een intieme blik op deze iconische Engelse band, die al meer dan dertig jaar een belangrijke positie inneemt in het Britse culturele leven.</p>
<p>Te zien tot 20 januari 2025. Nu ook te zien in het filmtheater.</p>
<p>documentaire, muziek/Verenigd Koninkrijk/Engels</p>]]></description>
      <guid>https://picl.nl/films/blur-to-the-end/</guid>
      <pubDate>Mon, 30 Dec 2024 10:01:49 +0000</pubDate>
    </item>
    <item>
      <title><![CDATA[Hwaran]]></title>
      <description><![CDATA[<p>Zuid-Koreaanse thriller en misdaadfilm met veel onderhuidse spanning</p>
<p><img src='https://picl.nl/wp-content/uploads/2024/08/Hwaran_st_1_jpg_sd-low.jpg'/></p>
<p>Met deze debuutfilm maakt de Zuid-Koreaanse regisseur Kim Chang-hoon meteen nieuwsgierig naar volgend werk. In Hwaran volgen we de 17-jarige Yeon-gyu. Hij wil een beter leven, ver weg van alle ellende, maar hij lijkt maar niet te kunnen ontsnappen uit een vicieuze cirkel van geweld. Een misdaadfilm en psychologische thriller met sterk acteerwerk en veel onderhuidse spanning. Yeon-gyu, een tiener gewend aan armoede en huiselijk geweld, werkt hard in een uitzichtloze stad om te ontsnappen aan zijn ellendige leven. Zijn enige hoop is om genoeg geld te sparen om met zijn moeder naar Nederland te verhuizen. Hij wordt opgenomen door de bendeleider Chi-geon, die zijn littekens herkent en sympathie voelt voor de tienerjongen. Maar naarmate de tijd verstrijkt wordt Yeon-gyu steeds roekelozer… Zal hij nog weten te ontsnappen?</p>
<p>Te zien tot 20 januari 2025. Nu ook te zien in het filmtheater.</p>
<p>thriller/Zuid-Korea/Koreaans</p>]]></description>
      <guid>https://picl.nl/films/hwaran/</guid>
      <pubDate>Mon, 30 Dec 2024 10:01:50 +0000</pubDate>
    </item>
    <item>
      <title><![CDATA[Un Silence]]></title>
      <description><![CDATA[<p>Onder-de-huid-kruipende thriller met sterke spanningsboog van Joachim Lafosse</p>
<p><img src='https://picl.nl/wp-content/uploads/2024/07/Un-Silence_st_1_jpg_sd-low.jpg'/></p>
<p>In zijn tiende speelfilm focust de Belgische filmmaker Joachim Lafosse opnieuw op het gezin. Dit keer neemt hij je mee in een thriller waarin een pijnlijke familietragedie aan het licht komt. Na 25 jaar van verstikkende stilte – de filmtitel is treffend gekozen – stort het precaire evenwicht ineen. Met een fenomenale spanningsboog kruipt Un Silence langzaam onder je huid. Samen met haar zoon Raphael en haar echtgenoot François, een spraakmakende advocaat, leeft Astrid een geprivilegieerd leven. Op hun groot ommuurd landgoed kunnen ze de rust bewaren, ondanks de bekendheid die François geniet nadat hij betrokken was bij een van de grootste rechtszaken van de afgelopen jaren. Na 25 jaar stilte ziet Astrid het familiale evenwicht imploderen wanneer haar kinderen op zoek gaan naar gerechtigheid. Een Griekse tragedie dreigt zich te ontvouwen. De films van Joachim Lafosse (Les Intranquilles, À perdre la raison, Les Chevaliers blancs) vielen meermaals in de prijzen. Zo ook Un Silence, dat in wereldpremière ging op het Filmfestival van San Sebastian in de Officiële Competitie. Lafosse won met de film de Prijs voor Beste Regie op het Filmfestival van Rome. De zaak-Dutroux gaf de Brusselaar het idee voor deze film.</p>
<p>Te zien tot 20 januari 2025. Net uit het filmtheater.</p>
<p>drama/België/Frans</p>]]></description>
      <guid>https://picl.nl/films/un-silence/</guid>
      <pubDate>Mon, 30 Dec 2024 10:01:50 +0000</pubDate>
    </item>
    <item>
      <title><![CDATA[Maria Montessori]]></title>
      <description><![CDATA[<p>Ode aan Maria Montessori's baanbrekende lesmethoden en de kracht van vrouwen</p>
<p><img src='https://picl.nl/wp-content/uploads/2024/05/Maria-Montessori_st_3_jpg_sd-low.jpg'/></p>
<p>“Leer mij het zelf te doen” – deze uitspraak vat perfect de essentie samen van het wereldwijd vertegenwoordigde Montessorionderwijs. Ten grondslag hiervan liggen de ideeën van de Italiaanse Maria Montessori, een pionier die haar tijd ver vooruit was. Aan het begin van de 20e eeuw, een tijdperk gedomineerd door mannelijke denkers, wist zij haar revolutionaire ideeën over onderwijs vorm te geven en te verspreiden. In het Rome van de vroege 20e eeuw kruisen de paden van Maria Montessori (Jasmine Trinca) en de Franse courtisane Lili d’Alengy (Leïla Bekhti), die Parijs is ontvlucht om haar dochter te beschermen tegen de openbaarmaking van haar leerstoornis. Wat Maria op dat moment niet weet, is dat deze ontmoeting onbedoeld de fundering zal zijn voor haar revolutionaire onderwijsmethode. Maria laat Lili zien dat haar dochter niet slechts iemand is met beperkingen, maar een volwaardig individu, boordevol potentie en met een krachtige eigen wil. Maria Montessori is een meeslepend kostuumdrama dat niet zozeer streeft naar een strikt historisch accuraat portret van Maria Montessori, maar eerder de filosofie achter haar onderwijsmethode viert. Een feministisch portret, want in de krachtige principes van haar werk ligt de vrouwelijke vastberadenheid ten grondslag. Meer van dit soort films zien? Bekijk onze selectie onderwijsfilms.</p>
<p>Te zien tot 3 februari 2025. Net uit het filmtheater.</p>
<p>drama/Frankrijk/Frans, Italiaans</p>]]></description>
      <guid>https://picl.nl/films/maria-montessori/</guid>
      <pubDate>Mon, 30 Dec 2024 10:01:51 +0000</pubDate>
    </item>
    <item>
      <title><![CDATA[Sometimes I Think About Dying]]></title>
      <description><![CDATA[<p>Droge tragikomedie met Daisy Ridley over sociale angst en de behoefte aan verbinding</p>
<p><img src='https://picl.nl/wp-content/uploads/2024/06/Sometimes-I-Think-About-Dying_st_5_jpg_sd-low_Saks-Picture-Company.jpg'/></p>
<p>Een herkenbaar scenario voor velen die ooit op een kantoor hebben gewerkt: een vrij eentonig bestaan in een niet al te gezellige omgeving, omringd door collega’s met wie het lastig kan zijn een band te smeden. In de sombere komedie Sometimes I Think About Dying gebruikt regisseur Rachel Lambert de kantoorsetting als achtergrond voor een verhaal over sociale angst en de behoefte aan verbinding. De introverte Fran werkt op het kantoor van een havenbedrijfje in Oregon. Ze worstelt met sociaal contact en doorbreekt haar eentonige leven door vaak na te denken over de dood en de verschillende manieren waarop ze zou kunnen sterven. Maar als ze haar nieuwe collega Robert aan het lachen maakt, verandert alles. Wat begint met een glimlach, leidt tot een gesprek, een date en een vonk. Maar wat Fran voornamelijk in de weg staat, is Fran zelf. Sometimes I Think About Dying is een verfilming van het toneelstuk van Kevin Armento en werd op het Sundance Film Festival genomineerd voor de Grote Juryprijs. De hoofdrol wordt vertolkt door Star Wars-actrice Daisy Ridley, die op melancholische maar charmante wijze de banale eenzaamheid overtuigend tot leven brengt.</p>
<p>Te zien tot 13 januari 2025. Net uit het filmtheater.</p>
<p>drama/VS/Engels</p>]]></description>
      <guid>https://picl.nl/films/sometimes-i-think-about-dying/</guid>
      <pubDate>Mon, 30 Dec 2024 10:01:51 +0000</pubDate>
    </item>
    <item>
      <title><![CDATA[Neem Me Mee]]></title>
      <description><![CDATA[<p>Een seniorentrip naar Zuid-Frankrijk met o.a. Jeroen Krabbé en Renée Soutendijk</p>
<p><img src='https://picl.nl/wp-content/uploads/2024/08/Neem-Me-Mee_st_1_jpg_sd-low.jpg'/></p>
<p>Een gevarieerd groepje senioren (gespeeld door o.a. Jeroen Krabbé en Renée Soutendijk) trekt naar een vakantieoord in Frankrijk, waar tijdens etentjes en uitjes wordt gekeuveld over oude liefdes, (klein)kinderen en lichamelijke gebreken. Hoewel niet alles is zoals verwacht, leeft de groep helemaal op. De feelgoodfilm Neem Me Mee is nu te zien als onderdeel van onze Gouden Kalf Selectie. Zes 70-plussers, onbekenden van elkaar, gaan samen op vakantie naar Zuid-Frankrijk. Nog voor hun busje de landsgrens passeert, is er al onenigheid; met elkaar en met de jonge reisleider Thijs die de organisatie zwaar onderschat heeft. Als de reis vordert en het gezelschap elkaar beter leert kennen, ontstaat er toch een onverwachte vriendschap. Ze genieten, delen geheimen en onzekerheden, mijmeren, steunen elkaar en stappen zelfs buiten hun comfort zone. Je bent ten slotte nooit te oud voor nieuwe ervaringen. Regisseur Will Koopman maakte eerder onder meer Gooische Vrouwen, April May June en Oogappels. De hoofdrollen in Neem Me Mee zijn voor niemand minder dan Jeroen Krabbé, Renée Soutendijk, Olga Zuiderhoek, Kees Hulst, Helen Kamperveen, Geert de Jong en Minne Koole. Deze film werd genomineerd voor het Gouden Kalf voor de categorie Beste Bijrol Speelfilm.</p>
<p>Te zien tot 20 januari 2025. Net uit het filmtheater.</p>
<p>komedie/Nederland/Nederlands</p>]]></description>
      <guid>https://picl.nl/films/neem-me-mee/</guid>
      <pubDate>Mon, 30 Dec 2024 10:01:52 +0000</pubDate>
    </item>
    <item>
      <title><![CDATA[Indië Verloren… Selling a Colonial War]]></title>
      <description><![CDATA[<p>De propaganda en misleiding tijdens de Indonesië-oorlog (1945-1949) blootgelegd</p>
<p><img src='https://picl.nl/wp-content/uploads/2024/01/Indi-Verloren-_st_3_jpg_sd-low.jpg'/></p>
<p>“In oorlogen sneuvelt de waarheid als eerste.” En dat geldt ook voor de Indonesië-oorlog van 1945-1950, zo toont Indië Verloren… Selling a Colonial War. Met misleiding, censuur en propaganda werd de koloniale oorlog in voormalig Nederlands-Indië ‘verkocht’ aan de Nederlandse bevolking en de internationale gemeenschap. Nu opnieuw op Picl te zien in onze Gouden Kalf Selectie. Decennialang hield de Nederlandse overheid het frame van een gerechtvaardigde oorlog in Indonesië (1945-1949) in stand door propaganda en politieke besluiten. Onder het mom van ‘politionele acties’ wist de politiek deze strijd te verkopen aan de bevolking, terwijl er geen aandacht was voor het buitensporige geweld tijdens de Bersiapperiode. Internationaal gerenommeerde historici uit onder andere Indonesië, Australië, Amerika en Nederland komen aan het woord om inzicht te bieden in deze complexe geschiedenis. Indië Verloren… Selling a Colonial War plaatst zo, voor het eerst, deze oorlog en deze geschiedenis in de internationale politieke context van destijds en laat zien hoe de verschillende frames tot op de dag van vandaag doorwerken. De documentaire van regisseur In-Soo Radstake won de Beeld & Geluid IDFA ReFrame Award op het Amsterdamse documentaire festival. Deze film werd genomineerd voor het Gouden Kalf in de categorie Beste Lange Documentaire. Meer docu’s zien? Bekijk onze selectie documentaires.</p>
<p>Te zien tot 20 januari 2025. Net uit het filmtheater.</p>
<p>documentaire/Nederland/Nederlands</p>]]></description>
      <guid>https://picl.nl/films/indie-verloren-selling-a-colonial-war/</guid>
      <pubDate>Mon, 30 Dec 2024 10:01:52 +0000</pubDate>
    </item>
    <item>
      <title><![CDATA[Viver Mal]]></title>
      <description><![CDATA[<p>In dit vervolg op Mal Viver lopen nu bij de hotelgasten de emoties hoog op</p>
<p><img src='https://picl.nl/wp-content/uploads/2024/06/Viver-Mal-Previously-Unreleased-_st_11_jpg_sd-low-e1718290487478.jpg'/></p>
<p>In het eerste deel van dit tweeluik, Mal Viver, zagen we hoe vijf vrouwen uit één familie een hotel draaiende probeerden te houden. Tegelijkertijd haalden ze het bloed onder elkaars nagels vandaan. In dit tweede deel, ook los van deel één te bekijken, voeren nu de hotelgasten de emoties tot een kookpunt. En wederom komen de moeders in het verhaal er niet ongeschonden vanaf. We zien hoe de moeder van Júlia emotionele chantage inzet om een wig te drijven tussen haar dochter en dier vriendin Alice. En Elisa stort zich schaamteloos in een verhouding met de echtgenoot van haar dochter Graça. De moeder van Jaime is alleen telefonisch een stoorzender, maar hij onderbreekt er wel doodleuk de vrijpartij met zijn vriendin Camila voor. Regisseur João Canijo begon zijn carrière als assistent-regisseur van grote namen als Wim Wenders en Alain Tanner. Hij draaide zijn tweeluik in één keer, waardoor de verschillende verhaallijnen naadloos in elkaar schuiven. Mal Viver won vorig jaar de juryprijs tijdens de Berlinale, maar kijk voor de totaalervaring zeker ook dit tweede deel.</p>
<p>Te zien tot 13 januari 2025. Net uit het filmtheater.</p>
<p>drama/Portugal en Frankrijk/Portugees</p>]]></description>
      <guid>https://picl.nl/films/viver-mal/</guid>
      <pubDate>Mon, 30 Dec 2024 10:01:53 +0000</pubDate>
    </item>
    <item>
      <title><![CDATA[Mal Viver]]></title>
      <description><![CDATA[<p>In een Portugees hotel halen vijf vrouwen het bloed onder elkaars nagels vandaan</p>
<p><img src='https://picl.nl/wp-content/uploads/2024/06/Mal-Viver-Previously-Unreleased-_st_26_jpg_sd-low.jpg'/></p>
<p>Drie generaties moeders en dochters runnen samen een hotel aan de Portugese kust. Terwijl ze het hoofd boven water proberen te houden, staan de onderlinge verhoudingen op scherp door oud zeer en onuitgesproken conflicten. Mal Viver is het eerste deel van een beklemmend tweeluik, dat zich steeds in hetzelfde hotel afspeelt. In deel twee, Viver Mal, maken we kennis met de klandizie van het hotel. In dit eerste deel ontmoeten we eigenares Sara, haar dochter Piedade en kleindochter Salomé, aangevuld met Piedades zus Raquel en manusje van alles Angela. Centraal staat een ernstig verstoorde moeder-dochterverhouding die als een virus van generatie op generatie lijkt overgesprongen. Regisseur Canijo giet zijn intense psychologische drama in een gestileerde vorm, waarin lange takes en spiegelende ruiten de suggestie versterken dat de personages zichzelf in een glazen kooi hebben opgesloten, waar oud zeer de giftige atmosfeer bepaalt. Als kind kwam hij er met zijn ouders, als volwassene keerde regisseur João Canijo er terug: een hotel nabij het Portugese Oporto waar hij dit benauwende verhaal situeerde. Wie dacht dat het Overlook Hotel uit The Shining het summum van boosaardigheid vertegenwoordigde, heeft nog niet ingecheckt in het Portugese hotel uit Mal Viver. De film won een Zilveren Beer in Berlijn en wordt deze zomer door Eye Filmmuseum naar Nederland gehaald als onderdeel van Previously Unreleased.</p>
<p>Te zien tot 6 januari 2025. Net uit het filmtheater.</p>
<p>drama/Portugal en Frankrijk/Portugees</p>]]></description>
      <guid>https://picl.nl/films/mal-viver/</guid>
      <pubDate>Mon, 30 Dec 2024 10:01:54 +0000</pubDate>
    </item>
    <item>
      <title><![CDATA[Animal]]></title>
      <description><![CDATA[<p>Inkijkje in de Griekse toeristenindustrie door de ogen van animator Kalia</p>
<p><img src='https://picl.nl/wp-content/uploads/2024/06/Animal-Previously-Unreleased-_st_2_jpg_sd-low.jpg'/></p>
<p>In het Griekse strandhotel Mirage genieten de voornamelijk oudere vakantiegangers van allerhande entertainment: dansvoorstellingen, bingo, aquarobics. Bij Kalia, een van de entertainers, begint de onvermijdelijke fysieke en mentale slijtage er na negen jaar flink in te hakken. In een negatieve spiraal van aftakeling verliest ze langzaam haar levenslust. Animal geeft zo een gelaagd inkijkje in de Griekse toeristenindustrie. Voor Kalia en haar jongere collega-entertainers is het werk een lucratieve bron van inkomsten, met als bijkomend voordeel dat ze kunnen genieten van een bohemienachtig bestaan. Maar aan dit leventje lijkt een einde te komen als Kalia tijdens een optreden in een discotheek een lelijke val maakt, waar ze een nare wond aan overhoudt. Maar de pijn is niet alleen fysiek: Kalia probeert haar mentale worstelingen te verzachten door zich te verliezen in alcohol of vluchtige seks met willekeurige toeristen. Animal, de tweede film van Sofia Exarchou, ging in wereldpremière op het Filmfestival van Locarno, waar vooral hoofdrolspeler Dimitra Vlagopoulou indruk maakte met haar imponerende acteerkunsten. Hoewel de film aanvankelijk niet in Nederland werd uitgebracht, krijgt hij dankzij Eye alsnog een officiële release, als onderdeel van hun Previously Unreleased-reeks.</p>
<p>Te zien tot 27 januari 2025. Net uit het filmtheater.</p>
<p>drama/Griekenland, Oostenrijk, Bulgarije, Cyprus en Roemenië/Grieks, Engels, Duits</p>]]></description>
      <guid>https://picl.nl/films/animal/</guid>
      <pubDate>Mon, 30 Dec 2024 10:01:54 +0000</pubDate>
    </item>
    <item>
      <title><![CDATA[The Old Oak]]></title>
      <description><![CDATA[<p>Warmhartige, allerlaatste film van Ken Loach over een gastvrije Engelse pub</p>
<p><img src='https://picl.nl/wp-content/uploads/2023/12/The-Old-Oak_st_7_jpg_sd-low.jpg'/></p>
<p>Al meer dan vijftig jaar maakt Ken Loach prijswinnende, maatschappelijke en toch hartverwarmende films. Van de meesterlijke klassieker Kes, tot het recentere I, Daniel Blake en Sorry We Missed You. Maar met zijn 87 lentes is The Old Oak zijn zwanenzang. Deze film nodigt je uit om je hart open te stellen en pleit voor meer barmhartigheid. Zoals we van Loach gewend zijn, is ook deze film een sterk sociaal drama dat zich afspeelt in de arbeidersklasse van Noord-Engeland. Deze regio is historisch gezien verwaarloosd geweest door de Londense beleidmakers en dat is nog steeds te zien aan de hogere niveaus werkloosheid en armoede. ‘The Old Oak’ is de naam van de laatste kroeg in een oud mijnwerkersstadje dat dreigt te sluiten, ondanks de belangrijke sociale functie voor de mopperende dorpsbewoners. De komst van Syrische vluchtelingen zorgt voor extra spanning in het stadje. Dankzij een bloeiende vriendschap tussen pubbaas TJ en een Syrische fotografe, groeit het besef dat ze alleen samen een oplossing kunnen vinden. Voor The Old Oak werkte Loach opnieuw samen met zijn vaste scenarist Paul Laverty en maakte hij kans op de Gouden Palm in Cannes (die Loach al twee keer eerder won).</p>
<p>Te zien tot 13 januari 2025. Net uit het filmtheater.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/the-old-oak/</guid>
      <pubDate>Mon, 30 Dec 2024 10:01:55 +0000</pubDate>
    </item>
    <item>
      <title><![CDATA[Songs of Earth]]></title>
      <description><![CDATA[<p>Prachtige beelden en persoonlijke verhalen in een reis door de Noorse Oldedalen-vallei</p>
<p><img src='https://picl.nl/wp-content/uploads/2024/05/Songs-of-Earth_st_1_jpg_sd-low.jpg'/></p>
<p>Een 20 km lange vallei met rivieren, bergen, watervallen, gletsjers en loofbossen: de Oldedalen-vallei in Noorwegen is een plek waar de natuur op haar mooist is. Bewapend met een camera liet regisseur Margreth Olin zich door haar 84-jarige vader door de vallei leiden. Ze schoot daar adembenemende beelden, voor deze natuurdocumentaire Songs of Earth. Al sinds haar kindertijd nam Margreth’s vader haar mee op lange wandelingen door de Oldedalen-vallei. Hij woont hier al zijn hele leven, dus kent het gebied als zijn broekzak. Nu, op 84-jarige leeftijd, vervult hij opnieuw de rol van gids voor haar. Niet alleen deelt hij levendige verhalen over de grilligheid van de natuur, maar ook over zijn voorouders en het leven in vroegere tijden. Songs of Earth is naast een betoverende natuurdocumentaire daarom ook een eerbetoon aan een rijke familiegeschiedenis. In het eindeloze natuurschoon overheersen enkel de geluiden van de natuur. Componist Rebekka Karijord liet zich hierdoor inspireren en vertaalde de geluiden naar melodieën. De score, uitgevoerd door het London Contemporary Orchestra, tilt de spectaculaire beelden naar nieuwe hoogtes. Ook afreizen naar andere gebergtes? Bekijk ons Moving Mountains filmprogramma, i.s.m. Dutch Mountain Film Festival.</p>
<p>Te zien tot 20 januari 2025. Net uit het filmtheater.</p>
<p>documentaire, natuurfilm/Noorwegen/Noors</p>]]></description>
      <guid>https://picl.nl/films/songs-of-earth/</guid>
      <pubDate>Mon, 30 Dec 2024 10:01:55 +0000</pubDate>
    </item>
    <item>
      <title><![CDATA[The Border Crossed Us]]></title>
      <description><![CDATA[<p>Spannende docu over het levensgevaarlijke werk van grensbeveiliging in Texas</p>
<p><img src='https://picl.nl/wp-content/uploads/2024/06/The-Border-Crossed-Us_st_8_jpg_sd-low-e1718295314819.jpg'/></p>
<p>Ooit was het kleine stadje La Joya Mexicaans grondgebied. Maar tegenwoordig worden de grenzen streng bewaakt door de Texaanse politie. In The Border Crossed Us volgen we drie geharde politiemensen en zien we hoe zij moeten navigeren door de morele dilemma’s van hun patrouillewerk. Terwijl spannende achtervolgingen worden afgewisseld met intieme verhalen, wordt duidelijk hoe het werk zijn tol eist. Terwijl een grote witte surveillance-luchtballon voortdurend boven het kleine grensstadje zweeft, patrouilleren lokale politieagenten in de buurt op zoek naar mensensmokkelaars. Het gebied is bezaaid met sporen van mensen die hebben geprobeerd de VS binnen te komen. Maar in plaats van de immigranten te arresteren, verzamelen de agenten juist inlichtingen over de smokkelaars en de smokkelbazen die verbonden zijn met Mexicaanse kartels. The Border Crossed Us vertelt hoe politiechef Ramon Gonzalez, rechercheur Manuel Casas en agent Mayra Garza omgaan met de dagelijkse problematiek van een bestaan langs de grens. Langzaam wordt de onderlinge afhankelijkheid tussen politie en smokkelaar onthuld, een systeem gevangen in een eindeloze cyclus waarin de immigrant gevaarlijk vastzit. Ondertussen wordt ook duidelijk welke ingrijpende, persoonlijke gevolgen de voortdurende strijd heeft. Deze film werd genomineerd voor een Gouden Kalf in de categorieën Beste Sound Design, Beste Montage en Beste Lange Documentaire. Meer docu’s zien? Bekijk onze selectie documentaires.</p>
<p>Te zien tot 20 januari 2025. Net uit het filmtheater.</p>
<p>documentaire/Nederland/Engels, Spaans</p>]]></description>
      <guid>https://picl.nl/films/the-border-crossed-us/</guid>
      <pubDate>Mon, 30 Dec 2024 10:01:56 +0000</pubDate>
    </item>
    <item>
      <title><![CDATA[Rocco & Sjuul]]></title>
      <description><![CDATA[<p>Hervonden liefde maakt twee seniorenharten weer piepjong in deze charmante romkom</p>
<p><img src='https://picl.nl/wp-content/uploads/2024/01/Rocco-Sjuul_st_1_jpg_sd-low_Phanta-Film-1680x704.jpg'/></p>
<p>Sjuul leeft om voor anderen te zorgen. Maar haar oude danspartner en liefde Rocco doet haar weer voelen dat ze voor zichzelf leeft. Maar is haar seniorenhart daar nog voor gemaakt? Rocco & Sjuul is een uiterst charmante Nederlandse romkom en nu opnieuw op Picl te zien in onze Gouden Kalf Selectie. De zeventiger Sjuul (Beppie Melissen) is een mantelzorger en oma en zet haar leven steeds in het teken van een ander. Plotseling komt ze haar oude liefde Rocco (Sabri Saad El-Hamus) tegen het lijf, met wie ze vroeger de danszaal op stelten zette. Ze valt als een blok voor de charismatische Rocco en krijgt weer het gevoel dat ze voor zichzelf leeft. Haar kinderen vinden het allemaal onzin ‘op haar leeftijd’ en moeten niets van de flamboyante vlam van hun moeder weten. Het zorgt voor vete in de familie, dus welke kant kiest Sjuul dan? Rocco & Sjuul won vorig jaar de publieksprijs tijdens Film by the Sea. Regisseur Anna van der Heide maakte eerder o.a. De liefhebbers (2019), waarin hoofdrolspeler en tweevoudig Gouden Kalf-winnaar Beppie Melissen ook te zien was. Zij speelde ook in Kapsalon Romy (2019) en Gooische vrouwen. Sabri Saad El-Hamus kun je kennen van Met Mes en de tv serie Oogappels.</p>
<p>Te zien tot 20 januari 2025. Net uit het filmtheater.</p>
<p>drama, komedie/Nederland/Nederlands</p>]]></description>
      <guid>https://picl.nl/films/rocco-sjuul/</guid>
      <pubDate>Mon, 30 Dec 2024 10:01:56 +0000</pubDate>
    </item>
    <item>
      <title><![CDATA[Jippie No More!]]></title>
      <description><![CDATA[<p>Aandoenlijke feelgood over navigeren tussen vriendschap, liefde en familie</p>
<p><img src='https://picl.nl/wp-content/uploads/2023/12/Jippie-No-More-_st_2_jpg_sd-low-1680x704.jpg'/></p>
<p>Wanneer heel de familie bij elkaar komt, kan dat één groot feest zijn. In deze hartverwarmende familiefilm gaat het aandoenlijke gepaard met frustraties, levenswijsheden, verliefdheid op buurmeisjes en spanning voor de grote bruiloft. Jippie No More! was de openingsfilm van Cinekid 2023 en is nu opnieuw op Picl te zien in onze Gouden Kalf Selectie. Jippie, of Jaap zoals hij officieel heet, gaat met zijn hele familie naar het landhuis van opa. Daar spenderen ze een paar dagen ter voorbereiding op de bruiloft van Jippies oudste zus Gail. Iedereen is klaar om er een groot feest van te maken, maar Jippie maakt er vooral een feest van voor zichzelf. Hij wordt verliefd op Lily, het buurmeisje. Maar Lily heeft meer interesse in Jippies andere zus Joe. Ook de rest van de familie loopt aan tegen de welbekende gezinsperikelen, dus lopen de spanningen hoog op. Maar op de trouwdag is het vooral liefde die iedereen weer vredevol samenbrengt. Regisseur Margien Rogaar (familieserie Lampje) en scenarist Fiona van Heemstra (Knor) maakten van Jippie No More! een hartverwarmende familiefilm voor jong en oud. De film opende het jaarlijkse Cinekid en won er de de Publieksprijs voor Beste Nederlandse Kinderfilm én de Jeugdjury Award. Deze film werd genomineerd voor een Gouden Kalf in de categorieën Beste Costume Design en Beste Speelfilm.</p>
<p>Te zien tot 20 januari 2025. Net uit het filmtheater.</p>
<p>familiefilm/Nederland/Nederlands</p>]]></description>
      <guid>https://picl.nl/films/jippie-no-more/</guid>
      <pubDate>Mon, 30 Dec 2024 10:01:57 +0000</pubDate>
    </item>
    <item>
      <title><![CDATA[Vos en Haas Redden het Bos]]></title>
      <description><![CDATA[<p>Vrolijke animatiefilm van de maker van stop-motionhit Knor</p>
<p><img src='https://picl.nl/wp-content/uploads/2024/08/Vos-en-Haas-Redden-het-Bos_st_1_jpg_sd-low.jpg'/></p>
<p>Na de grote Gouden Kalf winnaar Knor (2022) is daar de nieuwe film van Mascha Halberstad. In dit hartverwarmende avontuur bouwt een Bever zo’n hoge dam dat het hele dierenbos onder water loopt. Maar Vos en Haas doen er alles aan om hun thuis te redden. Vos en Haas Redden het Bos verweeft volwassen grapjes met een mooi portret van vriendschap en is nu op Picl te zien als onderdeel van onze Gouden Kalf Selectie. In het bos gebeuren rare dingen. Uil is plotseling verdwenen en uit het niets is er opeens een heel groot meer. Vos en Haas zijn vastberaden om uit te zoeken wat er aan de hand is. Terwijl ze op zoek zijn naar hun vriend Uil, ontmoeten ze een groep ondeugende ratten die hen naar de geheime schuilplaats van de slimme Bever brengen. Daar ontdekken ze een verborgen onderwaterparadijs! Maar al gauw realiseren ze zich dat dingen niet zijn zoals ze lijken. Zullen Vos en Haas op tijd een uitweg vinden? Kunnen ze het bos redden? Animatiefilm Vos en Haas Redden het Bos is gebaseerd op de verhalen van kinderboekenauteur Sylvia Vanden Heede en de bijbehorende illustraties van Thé Tjong-Khing.</p>
<p>Te zien tot 20 januari 2025. Net uit het filmtheater.</p>
<p>animatie, familiefilm/Nederland, België en Luxemburg/Nederlands</p>]]></description>
      <guid>https://picl.nl/films/vos-en-haas-redden-het-bos/</guid>
      <pubDate>Mon, 30 Dec 2024 10:01:58 +0000</pubDate>
    </item>
    <item>
      <title><![CDATA[Nesjomme]]></title>
      <description><![CDATA[<p>Vooroorlogs Joods Amsterdam komt tot leven in deze ontroerende montage</p>
<p><img src='https://picl.nl/wp-content/uploads/2024/12/Nesjomme_st_3_jpg_sd-low.jpg'/></p>
<p>Voorafgaand aan deze film bekijk je de korte animatiefilm Quotum, aangeboden door Ultrakort. Prijswinnend filmmaker Sandra Beerends (Ze noemen me Baboe) brengt de ‘nesjomme’ – de ziel – van Joods Amsterdam tot leven. Dat doet ze door talloze getuigenissen en rijk archiefmateriaal uit het interbellum te verbinden aan het fictieve personage Rusha, een jonge Joodse vrouw. Het maakt van Nesjomme een meeslepende en ontroerende ervaring. We volgen Rusha in de periode tussen de twee wereldoorlogen. Haar verhaal wordt verteld door brieven aan haar naar Nederlands-Indië geëmigreerde broer Max, waarin ze haar leven in de Jodenbuurt beschrijft, haar familie en de veranderingen in de stad. Zo ontstaat een kleurrijk portret van de Joodse gemeenschap – van trotse diamantbewerkers, sjacherende handelaren en populaire cabaretiers tot sociale hervormers zoals wethouder De Miranda tot de ondernemers achter iconen als de Bijenkorf en Tuschinski. Nesjomme toont de rijke bijdrage van de Joodse gemeenschap aan Amsterdam. Het optimisme na de Eerste Wereldoorlog wordt op de proef gesteld door economische depressie, de opkomst van het fascisme en de Tweede Wereldoorlog. Tegen deze achtergrond groeit Rusha uit van een jong meisje tot een zelfstandige vrouw die haar eigen keuzes moet maken. Meer docu’s zien? Bekijk onze selectie documentaires. Over Quotum
Een app die je op CO2-dieet zet, hoe erg kan dat zijn? Best erg, want als het quotum op is, wacht de gebruiker een bloedbad. Toch blijft het vrolijk – zoals we van animatietrio Job, Joris en Marieke gewend zijn.</p>
<p>Binnenkort op Picl.</p>
<p>documentaire/Nederland/On Demand: streaming/ online</p>]]></description>
      <guid>https://picl.nl/films/nesjomme/</guid>
      <pubDate>Mon, 30 Dec 2024 10:01:58 +0000</pubDate>
    </item>
    <item>
      <title><![CDATA[Lee]]></title>
      <description><![CDATA[<p>Kate Winslet als onverschrokken oorlogsfotograaf Lee Miller tijdens de WOII</p>
<p><img src='https://picl.nl/wp-content/uploads/2024/11/Lee_st_13_jpg_sd-low.jpg'/></p>
<p>De Amerikaanse Lee Miller (1907-1977) was in de jaren 20 een bekend model en maakte later de overstap naar fotografie. Dat ze tijdens de Tweede Wereldoorlog ook oorlogscorrespondent was voor Vogue heeft ze altijd verzwegen. Tot haar zoon na haar dood een doos met oude foto’s vond en er een boek over schreef. Het werd de inspiratie voor deze biopic, met een overtuigende Kate Winslet in de hoofdrol. Na een succesvolle carrière als model en mode-icoon gaat Lee Miller tijdens de Tweede Wereldoorlog aan de slag als een onverschrokken oorlogsfotograaf. Ze legt de gruwelen van de oorlog vast voor de Vogue, van de soldaten aan de frontlinies tot de verschrikkingen van de concentratiekampen. Hierbij toont ze niet alleen de wreedheid van de oorlog, maar ook de veerkracht van de slachtoffers. Maar hiervoor betaalt een hoge persoonlijke prijs, waarbij ze wordt geconfronteerd met een trauma uit haar verleden. Oscarwinnares Kate Winslet (Titanic, The Reader) speelt niet alleen de legendarische Lee Miller, maar produceerde de film ook. Andere rollen zijn weggelegd voor o.a. Alexander Skarsgård (The Northman), Marion Cotillard (Annette) Josh O’Connor (La Chimera). De regie is in handen van Ellen Kuras, die eerder furore maakte als cinematograaf van o.a. Eternal Sunshine of the Spotless Mind.</p>
<p>Te zien tot 5 mei 2025. Vanaf 2 januari beschikbaar.</p>
<p>biografisch, drama/VS/Engels</p>]]></description>
      <guid>https://picl.nl/films/lee/</guid>
      <pubDate>Mon, 30 Dec 2024 10:01:59 +0000</pubDate>
    </item>
    <item>
      <title><![CDATA[No Other Land]]></title>
      <description><![CDATA[<p>Aangrijpende, uiterst relevante documentaire van een Palestijns-Israëlisch collectief</p>
<p><img src='https://picl.nl/wp-content/uploads/2024/12/No-Other-Land_st_1_jpg_sd-low.jpg'/></p>
<p>Voorafgaand aan deze film bekijk je de korte animatiefilm Quotum, aangeboden door Ultrakort. In het zuiden van de Westelijke Jordaanoever ligt Masafer Yatta, een regio waar de bewoners elke dag strijden tegen de Israëlische overheersing. Hier leeft Basel Adra, een jonge Palestijnse activist die zich al sinds jongs af aan verzet tegen de bezetting. In een gemeenschap die lijdt onder constant geweld, zoekt Basel naar manieren om de identiteit van zijn volk te behouden, ondanks alle onmenselijke omstandigheden. No Other Land won de publieksprijs op de afgelopen editie van IDFA. Deze aangrijpende documentaire volgt Basels strijd onder de dagelijkse druk van de militaire bezetting, maar ook de bijzondere vriendschap die ontstaat tussen hem en Yuval Abraham, een Israëlische journalist die zijn strijd ondersteunt. Terwijl Basel geconfronteerd wordt met de dagelijkse realiteit van een militaire bezetting, geniet Yuval van de vrijheid die zijn land hem biedt. Het contrast tussen hun levens is enorm, maar hun vriendschap symboliseert de mogelijkheid van vrede en wederzijds begrip tussen Palestijnen en Israëliërs. No Other Land is gemaakt door een Palestijns-Israëlisch regiecollectief en fungeert als meer dan een verhaal van verzet; het is een daad van creatief protest en een krachtige oproep tot gerechtigheid. Het resultaat werd meermaals bekroond, onder meer met de Publieksprijs en prijs voor Beste Documentaire bij de afgelopen Berlinale én met de IDFA NPO Doc Audience Award 2024. Meer docu’s zien? Bekijk onze selectie documentaires. Over Quotum
Een app die je op CO2-dieet zet, hoe erg kan dat zijn? Best erg, want als het quotum op is, wacht de gebruiker een bloedbad. Toch blijft het vrolijk – zoals we van animatietrio Job, Joris en Marieke gewend zijn.</p>
<p>Binnenkort op Picl.</p>
<p>documentaire, oorlog/Palestina/Arabisch</p>]]></description>
      <guid>https://picl.nl/films/no-other-land/</guid>
      <pubDate>Mon, 30 Dec 2024 10:01:59 +0000</pubDate>
    </item>
    <item>
      <title><![CDATA[Confidenza]]></title>
      <description><![CDATA[<p>Intense psychologische thriller over geheimen, vertrouwelijkheid en verraad</p>
<p><img src='https://picl.nl/wp-content/uploads/2024/12/Confidenza_st_2_jpg_sd-low.jpg'/></p>
<p>Voorafgaand aan deze film bekijk je de korte animatiefilm Quotum, aangeboden door Ultrakort. De gerespecteerde leraar Pietro en zijn briljante, jonge leerling Teresa hebben een hartstochtelijke, maar streng verboden affaire. Na een ruzie stelt Teresa voor dat ze elkaar een geheim toevertrouwen. Een geheim zo gênant of schokkend, dat als het openbaar wordt gemaakt, hun levens zou ruïneren. Maar hoe veilig is dat geheim werkelijk bij de ander? Het Italiaanse Confidenza is gebaseerd op de gelijknamige bestseller van Domenico Starnone. De tijd verstrijkt. Pietro leeft een comfortabel, burgerlijk leven met zijn vrouw en hun twee volwassen dochters. Als schrijver heeft hij aanzienlijke successen behaald en geniet hij van de roem en status die daarmee gepaard gaan. Toch bekruipt hem steeds de angst dat Teresa op een dag onverwachts op de stoep staat en zijn zorgvuldig opgebouwde wereld helemaal overhoop haalt. Het enige wat ze daarvoor hoeft te doen, is haar mond voorbij praten… De Italiaanse regisseur Daniele Luchetti baseerde Confidenza op de gelijknamige bestseller van Domenico Starnone: een psychologisch verhaal over de fragiliteit van vertrouwelijkheid. Het verhaal beweegt heen en weer tussen heden en verleden, waardoor de intensiteit beetje bij beetje wordt opgevoerd, met de muziek van Radiohead-voorman Thom Yorke als verbindend element. Meer films uit Italië zien? Bekijk onze selectie Italiaanse films. Over Quotum
Een app die je op CO2-dieet zet, hoe erg kan dat zijn? Best erg, want als het quotum op is, wacht de gebruiker een bloedbad. Toch blijft het vrolijk – zoals we van animatietrio Job, Joris en Marieke gewend zijn.</p>
<p>Binnenkort op Picl.</p>
<p>drama, thriller/Italië/Italiaans</p>]]></description>
      <guid>https://picl.nl/films/confidenza/</guid>
      <pubDate>Mon, 30 Dec 2024 10:02:00 +0000</pubDate>
    </item>
    <item>
      <title><![CDATA[Hoe te Verdwijnen]]></title>
      <description><![CDATA[<p>Een onthullend onderzoek naar extreme gevoelens van innerlijke leegte</p>
<p><img src='https://picl.nl/wp-content/uploads/2024/12/Hoe-te-Verdwijnen_st_5_jpg_sd-low.jpeg'/></p>
<p>Voorafgaand aan deze film bekijk je de korte animatiefilm Quotum, aangeboden door Ultrakort. Als er één woord is dat de overleden vader van filmmaker Marc Schmidt typeert, is het ‘onverzadigbaar’ – tot op het buitensporige af. Waarom was hij zo? Om de oorzaak van dit gedrag te doorgronden, gaat Schmidt op onderzoek uit naar diverse vormen van extreme onverzadigbaarheid, met de onthullende documentaire Hoe te verdwijnen als resultaat. Hij ontmoet een jonge moeder die zich overgeeft aan ongeremde eetbuien, een seksverslaafde vrouw die wanhopig op zoek is naar een man die haar wonden kan helen, en een zeilster die in haar eentje de Atlantische Oceaan heeft doorkruist. Gaandeweg beseft hij dat al dit extreme gedrag, in al zijn vormen, een wanhopige poging is om een bodemloze leegte te dempen. Op uiterst persoonlijke wijze behandelt Schmidt in Hoe te verdwijnen een breed scala aan actuele thema’s, zoals eetstoornissen, verslaving, identiteit en intergenerationeel trauma. Naarmate de film vordert, komt hij tot het besef dat de leegte die zijn vader ooit ervoer, ook voor hem niet onbekend is. Eerder maakte Schmidt onder meer De regels van Matthijs (2012) (Gouden Kalf voor Beste Lange Documentaire) en Als de nacht maar niet valt (2023). Over Quotum
Een app die je op CO2-dieet zet, hoe erg kan dat zijn? Best erg, want als het quotum op is, wacht de gebruiker een bloedbad. Toch blijft het vrolijk – zoals we van animatietrio Job, Joris en Marieke gewend zijn.</p>
<p>Binnenkort op Picl.</p>
<p>documentaire/Nederland/Nederlands</p>]]></description>
      <guid>https://picl.nl/films/hoe-te-verdwijnen/</guid>
      <pubDate>Mon, 30 Dec 2024 10:02:00 +0000</pubDate>
    </item>
    <item>
      <title><![CDATA[Als de kraanvogels overvliegen]]></title>
      <description><![CDATA[<p>Meesterlijke Sovjet-klassieker uit 1957 over liefde in oorlogstijd, van Michail Kalatozov</p>
<p><img src='https://picl.nl/wp-content/uploads/2024/12/Als-de-kraanvogels-overvliegen-digitale-restauratie-_st_2_jpg_sd-low-e1734526396904.jpg'/></p>
<p>Voorafgaand aan deze film bekijk je de korte animatiefilm Quotum, aangeboden door Ultrakort. Eind jaren 50, begin jaren 60 ontstond er een liberaler cultureel klimaat in de Sovjet-Unie. Een nieuwe generatie filmmakers stond op, die zich niet langer richtte op communistische verheerlijking, maar op het alledaagse leven. De periode bracht onder meer filmgrootheid Tarkovski voort, maar ook de in Georgië geboren Michail Kalatozov. Hij maakte internationaal naam met Als de kraanvogels overvliegen (1957) en De brief die nooit verzonden werd (1960). Beide films zijn nu in gerestaureerde versie opnieuw op het grote doek te zien. Bezoek je favoriete filmhuis of bekijk de films hier online. In het oorlogsdrama Als de kraanvogels overvliegen wordt een jong stel gescheiden wanneer de Duitsers de Sovjet-Unie binnenvallen. Hij vertrekt naar het front, zij blijft achter. Het aangrijpende verslag van liefde in oorlogstijden ontving in 1959 de Gouden Palm in Cannes, waar vooral het acteerwerk van steractrice Tatjana Samojlova diepe indruk maakte. De film werd geprezen om de vernieuwende manier waarop het vrouwen, soldaten en individuen afbeeldde: als complexe mensen die moeite hebben hun eigen problemen te relateren aan die van de wereld om hen heen. Kalatozov creëerde samen met de legendarische cameraman Sergej Urusevski en door middel van expressieve montagetechnieken films waarin de innerlijke werelden van zijn personages intens tot uiting kwamen. Als de kraanvogels overvliegen luidde een nieuw artistiek tijdperk in. Het brak met propaganda en de clichématige films die eraan voorafgingen. Eindelijk was er ruimte om de onverwerkte trauma’s van de Grote Vaderlandse Oorlog te behandelen. Over Quotum
Een app die je op CO2-dieet zet, hoe erg kan dat zijn? Best erg, want als het quotum op is, wacht de gebruiker een bloedbad. Toch blijft het vrolijk – zoals we van animatietrio Job, Joris en Marieke gewend zijn.</p>
<p>Binnenkort op Picl.</p>
<p>digitale restauratie, drama, klassieker/Sovjet Unie/Russisch</p>]]></description>
      <guid>https://picl.nl/films/als-de-kraanvogels-overvliegen/</guid>
      <pubDate>Mon, 30 Dec 2024 10:02:01 +0000</pubDate>
    </item>
    <item>
      <title><![CDATA[De brief die nooit verzonden werd]]></title>
      <description><![CDATA[<p>Visueel overweldigend epos uit 1960 van Michail Kalatozov, nu gerestaureerd</p>
<p><img src='https://picl.nl/wp-content/uploads/2024/12/De-brief-die-nooit-verzonden-werd-digitale-restauratie-_st_4_jpg_sd-low.jpg'/></p>
<p>Voorafgaand aan deze film bekijk je de korte animatiefilm Quotum, aangeboden door Ultrakort. Eind jaren 50, begin jaren 60 ontstond er een liberaler cultureel klimaat in de Sovjet-Unie. Een nieuwe generatie filmmakers stond op, die zich niet langer richtte op communistische verheerlijking, maar op het alledaagse leven. De periode bracht onder meer filmgrootheid Tarkovski voort, maar ook de in Georgië geboren Michail Kalatozov. Hij maakte internationaal naam met Als de kraanvogels overvliegen (1957) en De brief die nooit verzonden werd (1960). Beide films zijn nu in gerestaureerde versie opnieuw op het grote doek te zien. Bezoek je favoriete filmhuis of bekijk de films hier online. De brief die nooit verzonden werd vertelt het verhaal van vier jonge geologen die diep de ongerepte Siberische wildernis intrekken, vastberaden om een waardevolle diamant te vinden. Wat begint als een avonturenfilm in de stijl van het sociaal-realisme, verandert geleidelijk van toon. De ontembare kracht van de Siberische natuur stelt de grenzen van de veerkracht van het viertal flink op de proef. Wanneer een enorme bosbrand losbarst, verandert hun expeditie in een overlevingsstrijd. Kalatozov creëerde samen met de legendarische cameraman Sergej Urusevski en door middel van expressieve montagetechnieken films waarin de innerlijke werelden van zijn personages intens tot uiting kwamen. In De brief die nooit verzonden werd vertelt hij een visueel overweldigend verhaal over de krachten van de natuur en de hebzucht van de mens. Over Quotum
Een app die je op CO2-dieet zet, hoe erg kan dat zijn? Best erg, want als het quotum op is, wacht de gebruiker een bloedbad. Toch blijft het vrolijk – zoals we van animatietrio Job, Joris en Marieke gewend zijn.</p>
<p>Binnenkort op Picl.</p>
<p>avontuur, digitale restauratie, drama, klassieker/Sovjet Unie/Russisch</p>]]></description>
      <guid>https://picl.nl/films/de-brief-die-nooit-verzonden-werd/</guid>
      <pubDate>Mon, 30 Dec 2024 10:02:01 +0000</pubDate>
    </item>
    <item>
      <title><![CDATA[Witte Flits]]></title>
      <description><![CDATA[<p>Aangrijpend verhaal over een echtpaar wiens zoon een euthanasietraject ingaat</p>
<p><img src='https://picl.nl/wp-content/uploads/2024/09/Witte-Flits_st_2_jpg_sd-low-1680x703.jpg'/></p>
<p>Hoe ga je als ouders om met het loslaten van je kind, dat na ondraaglijk psychisch lijden toestemming heeft gekregen voor euthanasie? Deze vraag staat centraal in Witte Flits, het krachtige debuut van Laura Hermanides én de openingsfilm van het Nederlands Film Festival 2024. Een verhaal over het recht op een waardig afscheid en de onvoorwaardelijke liefde van ouders. Al ruim twintig jaar lang wordt de 42-jarige Rick (Sanne den Hartogh) geteisterd door ernstige psychische klachten. De klachten zijn onverdraaglijk en maken zijn leven tot een uitzichtloze hel. Omdat zijn wil om te leven al jarenlang weg is, begon Rick aan een intensief traject voor euthanasie. Voor hem is de verlossing nabij, want die toestemming heeft hij gekregen. Zijn ouders, Aagje (Renée Soutendijk) en Toon (Raymond Thiry), staan voor de onvoorstelbare opgave om hun zoon voorgoed los te laten. Maar hoe steun je je kind in zijn dringende wens om waardig te sterven? In 2013 ontmoette regisseur Laura Hermanides het echtpaar Agnes en Jan, die een jaar eerder hun zoon René verloren. René, die de bijnaam Witte Flits droeg, had door ernstig psychisch lijden gekozen voor euthanasie. In deze film vertelt Hermanides hun aangrijpende verhaal.</p>
<p>Binnenkort op Picl.</p>
<p>drama/Nederland/Nederlands</p>]]></description>
      <guid>https://picl.nl/films/witte-flits/</guid>
      <pubDate>Mon, 30 Dec 2024 10:02:02 +0000</pubDate>
    </item>
    <item>
      <title><![CDATA[Emilia Pérez]]></title>
      <description><![CDATA[<p>Campy, origineel en genre-overschrijdend melodrama over misdaad en gender</p>
<p><img src='https://picl.nl/wp-content/uploads/2024/10/Emilia-P-rez_st_2_jpg_sd-low.jpg'/></p>
<p>Tijdens het afgelopen filmfestival van Cannes wist regisseur Jacques Audiard het publiek te imponeren met Emilia Pérez, een gedurfde mix van misdaad, musical en komedie. Dit genre-buigende melodrama volgt de beruchte Mexicaanse drugsbaas Manitas, een transvrouw die tijdens haar transitie wordt bijgestaan door de vastberaden advocate Rita. Het drugsgeweld teistert Mexico, een probleem waar advocate Rita Moro al jaren tegen vecht zonder veel succes. Ze krijgt zelden de kans om daadwerkelijk verschil te maken en fungeert vaak alleen als juridisch assistent. Maar wanneer ze wordt benaderd door de beruchte drugsbaas Manitas del Monte, verandert alles. Manitas vraagt Rita om haar bij te staan in haar transitie naar vrouw, zodat ze verder kan leven als Emilia Pérez. Aan Rita de taak om deze operatie succesvol af te ronden en ervoor te zorgen dat niemand, maar dan ook niemand dit komt te weten. Emilia Pérez werd met veel enthousiasme ontvangen in Cannes. Niet alleen sleepte de film daar de Queer Palm in de wacht, ook het uitmuntende acteerwerk van de vier vrouwelijke hoofdrolspelers – Karla Sofía Gascón, Zoe Saldana, Selena Gomez en Adriana Paz – werd bekroond. Gezamenlijk ontvingen zij de Award voor Beste Actrice. Regisseur Jacques Audiard maakte eerder onder meer Les Olympiades, The Sisters Brothers en De Rouille et d’Os.</p>
<p>Binnenkort op Picl.</p>
<p>drama/Frankrijk, VS en Mexico/Spaans</p>]]></description>
      <guid>https://picl.nl/films/emilia-perez/</guid>
      <pubDate>Mon, 30 Dec 2024 10:02:02 +0000</pubDate>
    </item>
    <item>
      <title><![CDATA[The Substance]]></title>
      <description><![CDATA[<p>Deze bodyhorror is een vlijmscherpe aanklacht tegen het schoonheidsideaal</p>
<p><img src='https://picl.nl/wp-content/uploads/2024/10/The-Substance_st_1_jpg_sd-low.jpg'/></p>
<p>Een verhaal over obsessie met lichamelijke perfectie kan je op verschillende manieren verbeelden, maar niemand doet het als regisseur Coralie Fargeat in The Substance. De ooit zo populaire Hollywoodactrice Elizabeth Sparkle (Demi Moore) waagt zich aan een experiment: met slechts één spuitje van een neon groen goedje wordt ze weer jong, strak en aantrekkelijk. Deze veelbesproken bodyhorror is niet alleen shockerend en absurd, maar bevat ook een sterke feministische boodschap. Hollywoodactrice Elizabeth Sparkle ziet haar ster in rap tempo doven. Haar ooit razend populaire fitnessprogramma keldert in kijkcijfers, en haar baas maakt duidelijk dat haar houdbaarheidsdatum is verstreken nu ze de 50 is gepasseerd. Maar dan hoort ze over The Substance, een mysterieus experiment dat haar een jongere versie van zichzelf belooft. Verlangend naar roem en begeerte waagt ze zich aan het goedje en creëert daarmee een jongere versie van zichzelf: Sue (Margeret Qualley). Maar er zitten flink wat haken en ogen aan het experiment, met huiveringwekkende psychologische en lichamelijke gevolgen. Met een dreunende soundtrack, een hallucinerend kleurenpalet en een ongefilterde dosis smerigheid gaat de Franse filmmaker Coralie Fargeat allerminst subtiel te werk. Maar daardoor is haar boodschap des te krachtiger. The Subtance is een vlijmscherpe aanklacht tegen de angst voor lichamelijk verval en de obsessieve drang om te voldoen aan opgelegde schoonheidsidealen.</p>
<p>Binnenkort op Picl.</p>
<p>horror, thriller/VS en Frankrijk/Engels</p>]]></description>
      <guid>https://picl.nl/films/the-substance/</guid>
      <pubDate>Mon, 30 Dec 2024 10:02:03 +0000</pubDate>
    </item>
    <item>
      <title><![CDATA[Conclave]]></title>
      <description><![CDATA[<p>Heerlijk meeslepende thriller over het conclaaf met Ralph Fiennes en Stanley Tucci</p>
<p><img src='https://picl.nl/wp-content/uploads/2024/11/Conclave_st_1_jpg_sd-low-1680x699.jpeg'/></p>
<p>Vanaf 30 januari op Picl te zien De opvolging van de paus is verre van een saaie aangelegenheid, als we Oscarwinnaar Edward Berger moeten geloven. Hij baseerde zijn nieuwste film Conclave op het gelijknamige boek van Robert Harris en verbeeldt het conclaaf als een spel vol complotten, geheimen en achterkamertjespolitiek. Voeg daar een verzameling topacteurs aan toe, met Ralph Fiennes in de hoofdrol, en je krijgt een heerlijk meeslepende Vaticaanthriller. Na de dood van de paus brengen kardinalen van over de hele wereld hun stem uit in de meest geheimzinnige verkiezing ter wereld: het conclaaf. De bedachtzame kardinaal Lawrence moet ervoor zorgen dat alles goed verloopt, ondanks zijn eigen geloofscrisis. Wanneer torenhoge ambities uitmonden in schandalen, ontdekt hij dat de overleden paus verre van heilig was. Conclave is geregisseerd door Duitse filmmaker Edward Berger (vooral bekend van het Oscarwinnende All Quiet on the Western Front). Ralph Fiennes (The Menu, The Grand Budapest Hotel), Stanley Tucci (Supernova), John Lithgow (Killers of the Flower Moon, Bombshell) en Isabella Rossellini (La Chimera) spelen de hoofdrollen.</p>
<p>Binnenkort op Picl.</p>
<p>drama/Verenigd Koninkrijk en VS/Engels</p>]]></description>
      <guid>https://picl.nl/films/conclave/</guid>
      <pubDate>Mon, 30 Dec 2024 10:02:03 +0000</pubDate>
    </item>
    <item>
      <title><![CDATA[The Outrun]]></title>
      <description><![CDATA[<p>Saoirse Ronan is fenomenaal als de gebroken Rona, die terugkeert naar Schotland</p>
<p><img src='https://picl.nl/wp-content/uploads/2024/11/The-Outrun_st_2_jpg_sd-low-1680x704.jpg'/></p>
<p>In 2016 verscheen de Britse bestseller ‘The Outrun’ (in Nederland als ‘De uitweer’), van de Schotse journaliste Amy Liptrot. Openhartig deelt ze hierin haar herinneringen aan haar jeugd op de Schotse Orkney-eilanden, haar jaren vol drugs en drank in Londen en haar terugkeer naar huis. De Duitse Nora Fingscheidt verfilmde het verhaal, met in de hoofdrol een fenomenale Saoirse Ronan (Lady Bird, Little Women). Na tien jaar in Londen te hebben gewoond, komt de 29-jarige Rona tot de conclusie komt dat haar leven vol drank en drugs haar niet meer vervult. Ze worstelt met een vernietigende hang naar alcohol en ziet maar één uitweg: terugkeren naar haar geboortegrond, de Schotse Orkney-eilanden. Daar, omgeven door ongerepte natuur, probeert ze een nuchter en teruggetrokken leven op te bouwen en de band met haar ouders te herstellen. Maar het verleden, zo ontdekt ze, kun je niet zomaar achter je laten. The Outrun ging in wereldpremière op het Sundance Festival en werd geselecteerd voor het Filmfestival van Berlijn, waar vooral de acteerprestaties van de viervoudig Oscargenomineerde, Iers-Amikeraanse actrice Saoirse Ronan hoge ogen gooiden. Eerder speelde zij onder meer in Lady Bird en Little Women en met deze nieuwste film lijkt een vijfde Oscarnominatie vrijwel zeker.</p>
<p>Binnenkort op Picl.</p>
<p>drama/Verenigd Koninkrijk/Engels</p>]]></description>
      <guid>https://picl.nl/films/the-outrun/</guid>
      <pubDate>Mon, 30 Dec 2024 10:02:04 +0000</pubDate>
    </item>
  </channel>
</rss>
